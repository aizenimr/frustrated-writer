---
title: רסיסי אקטואליה 3
date: 2025-06-09T09:19:18+03:00
description: רסיסים והגיגים אקטואלים לתאריך 9/6/2025
author: נמרוד איזנברג
type: post
year: 2025
month: 2025/06
url: /2025/06/10/רסיסי-אקטואליה-3/
featureImage: /images/2025/06/greta-thunberg.webp
featureImageAlt: גרטה טונברג מרוצה מקייטנת צה"ל
categories:
  - כללי
  - הומור
tags:
  - כתיבה
  - אקטואליה
  - סאטירה
  - מלחמה
  - חרבות-ברזל
keywords:
  - גרטה-טונברג
  - משט
  - חרדים
  - חוק-השתמטות
  - גיוס
  - טניס
draft: false
toc: true
comment: true
---
## הקדמה
עוד רסיסי אקטואליה! כבר עשיתי [שניים](2024-03-31-רסיסים.md) [כאלה](2024-03-26-רסיסים.md) בעבר. ננסה להפוך את זה להרגל?
## גרטה
המשט לעזה [נעצר](https://www.ynet.co.il/news/article/hys411pqqel) ע"י לוחמי שייטת 13.

לחמניות ושוקו חולקו למשתתפים. אני שם 100 שקל שגרטה התלוננה שלא היה להם נטול לקטוז.
## יועמשית
הממשלה ממשיכה במאמציה [להדחת היועמשית](https://www.globes.co.il/news/article.aspx?did=1001503889).

היא תודח באמצעות תהליך לא קיים, שמונע על ידי סיבות לא אמיתיות, ושינוהל על ידי אנשים שלא באמת מבינים מה ראשי התיבות של יועמ"שית.
## משט
צה"ל: "למזלנו הצלחנו לעצור את המשט לעזה ללא שום התנגדות, תארו לכם מה היה קורה אם היינו מניחים לכמה אינסטגרמרים שבורים להגיע עם ספינת סיוע דמיקולו בלי שום אמצעי הגנה לתוך עיר המקלט של ארגון איסלאמיסטי רצחני והם היו משדרים לעולם את הפרצוף האמיתי של חמאס אה רגע"
## איזנקוט
דרישת גדי איזנקוט לפריימריס פתוחים ב"מחנה הממלכתי" נענתה במהלך [מסונדל](https://www.haaretz.co.il/news/politi/2025-06-08/ty-article/.premium/00000197-50a1-d906-add7-d8f311f40000) לפריימריס סגורים שייבחרו ע"י אסיפת המפלגה.

איזנקוט: "ברור שאני מבין שדפקו אותי, אבל אם אין לך רגשות חיוביים בנוגע לזה שדופקים ומשפילים אותך 24/7, איך תוכל להיות היו"ר של המחנה הממלכתי?"
## מאסק
מאסק וטראמפ כבר [לא](https://www.maariv.co.il/economy/international/article-1202951).

ככל הנראה, זה קרה אחרי שמאסק האשים את טראמפ שהוא מפלרטט עם הבחור החתיך במשרד, וטראמפ אמר לו שלא קרה כלום וזה כבר לא עובד ביניהם אז אולי כדאי שהם יקחו הפסקה, אז מאסק הלך ושכב עם הבחורה החמודה מהחנות של זירוקס וטראמפ גילה על זה, ומאסק היה כזה "אבל מה אתה רוצה היינו און אה ברייק", וטראמפ היה כזה "אחי אתה על סמים", ומאסק אמר לו שהוא בכלל דולפין, ותאמינו לי שכל מה שכתבתי כאן עדיין עדיף [מכל](https://www.israelhayom.co.il/news/world-news/usa/article/18126875) [עדכון](https://www.ynet.co.il/news/article/ry35k00z7xl) [שממשיך](https://www.themarker.com/wallstreet/2025-05-30/ty-article/.premium/00000197-228b-d97f-afb7-668fec950000) להגיע על הסיפור הזה.
## כץ
שר החוץ הורה להקרין למשתתפי המשט את [סרטון הזוועות](https://www.haaretz.co.il/news/politics/2025-06-09/ty-article/.premium/00000197-5209-debf-a39f-769d56b00000). לאחר מכן קיבלו מארגני המשט עבודת בית על הסרטון, הכנת מצגת, והזמנה ליום הורים.
## רצח
[גל רציחות](https://www.ynet.co.il/news/article/b1baon77gg#autoplay) [שוטף](https://www.ynet.co.il/news/article/skuxaxnmxg) את המדינה.

בן גביר: "[היועמשית](https://www.ynet.co.il/news/article/ryp4blnmgg#autoplay) מונעת ממני לטפל בטיפול באלימות פתח סוגריים הרמת טון סמכותית סגור סוגריים פתח סוגריים בשבוע הבא תאשים את הדיפסטייט אל תשכח לקנות 2 חלב וקוטג'."
## השתמטות
משבר [חוק ההשתמטות](https://www.haaretz.co.il/news/politi/2025-06-04/ty-article/.premium/00000197-3b17-da41-a9f7-3f97d24f0000) נמשך.

במפלגות החרדיות מתלבטים בין האיום שהם לא הולכים לבצע להפיל את הממשלה, לבין האיום שהם לא הולכים לבצע ללכת לבחירות, או לחילופין האיום שהם לא הולכים לבצע לחבור לאופוזיציה.
## טניס
מסתבר שהיה אתמול [גמר רולאן גארוס](https://www.ynet.co.il/sport/article/r1k00qdx7ge).

פרשנים מדווחים שהאיש שמשחק יותר טוב מהאיש השני עם המחבט הגדול של הזבובים, הצליח להביא משחקון עם שלשה בהטבעה מרחבת ה-16 ממש בדקה ה-95, ויש להניח שכולכם הבנתם כבר שאני לא מבין שום דבר בטניס.

נשבע לכם שחשבתי שרולאן גארוס היה השם של [המנצח](https://www.ynet.co.il/sport/article/byguqu7qgg).
## מלתעות
האינטרנטים התמלאו השבוע באנשים שחגגו 40 שנה ל[גוניס](https://www.imdb.com/title/tt0089218/).

תארו לכם איך יגיבו בהמשך החודש כשיהיה 50 שנה ל[מלתעות](https://www.imdb.com/title/tt0073195/) ו... רגע איך 50 שנה אבל זה סרט חדש אין מצב שעבר כל כך הרבה זמן מה עשיתי כל הזמן הזה עם החיים שלי אין משמעות לכלום תנו לי לשבת בפינה בחושך ולבכות.