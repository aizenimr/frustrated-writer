---
title: 'הוא והיא #23'
author: נמרוד איזנברג
type: post
date: 2016-11-05T06:00:28+00:00
guid: https://aizenimr.wordpress.com/?p=1739
year: 2016
month: 2016/11
url: /2016/11/05/הוא-והיא-23/
featureImage: /images/2016/11/gender_halalit.png
publicize_twitter_user:
  - aizenimr
publicize_google_plus_url:
  - https://plus.google.com/108430814102045194842/posts/QrqFusgj1U2
category:
  - הוא והיא
tags:
  - גיקיאדה
  - חלל

---
הוא: אוקיי, אז הילדה צריכה להכין הרצאה בכיתה.

היא: החלטתם כבר על מה?

הוא: היא החליטה. על שבתאי.

היא: יופי.

הוא: נכין איתה מצגת מגניבה, נמצא תמונות באינטרנט, יהיה מג... אוי.

היא: מה קרה?

הוא: אוי ואבוי.

היא: מה. קרה.

הוא: שיט, שיט, שיט!

היא: אלוהים, מה קרה כבר?

הוא: [יואב לנדסמן][1].

היא: מה עם יואב לנדסמן?

הוא: מה מסובך להבין?! יואב לנדסמן!

היא: מה קרה עם יואב לנדסמן?

הוא: הוא יבוא לנטפק.

היא: יואב לנדסמן יבוא לנטפק?

הוא: יואב לנדסמן יבוא לנטפק!

היא: למה אתה חושב שיואב לנדסמן יבוא לנטפק?

הוא: כי זה מה שהוא עושה!

היא: אתה חושב שיואב לנדסמן יבוא לנטפק הרצאה של ילדה בת 7?

הוא: כן.

היא: אבל...

הוא: הבן אדם מנטפק ברכות יום הולדת, אז מה זה בשבילו הרצאות ביסודי?

היא: הגזמת עם יואב לנדסמן.

הוא: לא הגזמתי עם יואב לנדסמן.

היא: אתה פשוט לא רוצה לעזור לילדה עם ההרצאה, נכון?

הוא: את היית מוכנה לעזור למישהו אם היית יודעת שיואב לנדסמן יבוא לנטפק?!

היא: מה יש כבר לנטפק?

הוא: הכל! היא תגיד ששבתאי סובב את השמש במשך 30 שנה, הוא יגיד שזה רק 29.46. היא תגיד שהייתה התקדמות עם המחקר של טבעות ריאה, הוא יגיד שריאה זו רק השערה. קיבינימט, היא תגיד "קסיני", הוא יגיד ש"קאסיני" כותבים עם א'!

היא: סליחה, אבל בהחלט כותבים "קאסיני" עם א'.

הוא: החוקיות לתעתיקי שמות לועזיים היא סבוכה והיא מעבר ל-scope של ה"הוא והיא" הזה, אבל סמכי עליי שאפשר לכתוב גם בלי א'.

היא: באנגלית כותבים Cassini. ה-S הכפולה אחרי ה-A מרמזת על דגש שחייב לעבור בתרגום לעברית ומתבטא ב-א' שאינה נשמעת.

הוא: תעשי לי טובה, האקדמיה ללשון עברית קובעת בפירוש בהחלטתה מסיוון תשכ"ז, מאי 2007 כי "שמות שכבר נשתרש בהם הכתיב בלי אל"ף ייכתבו בלי אל"ף, כגון יפן."

היא: ממתי השתרש לכתוב בלי א'?

הוא: השתרש, תאמיני לי שהשתרש.

היא: תסלח לי מאוד, אישי היקר, אבל מה לגבי אמת הקריאה ביחס להפחתת דו המשמעות?

הוא: איזה דו משמעות יש ל"קסיני" ביחס ל"קאסיני"?

היא: מאיפה אתה יודע? אולי יש מאכל איטלקי עממי שנקרא קסיני, ובכל פעם שאתה כותב קסיני יש איזה אסטרונום איטלקי חובב בישול שעוקב אחרי הבלוג, שלא יודע אם אתה מתכוון למשימת מחקר או למאכל שבישלה סבתא שלו, ונכנס להתקף הנובע מהפרעה דיסוציאטיבית לא מאובחנת?

הוא: תלוי מה ההפרעה, מי לא אבחן ומדוע, באיזו תקופה או הקשר וכן מה הסימפטומים המדויקים.

היא: הויכוח הזה הולך מדחי אל דחי. חייבים ליישב את זה.

הוא: את צודקת! חייבים מישהו בעל ידע נרחב בתעתיקים של שמות משימות מחקר, חלליות, פלנטות וכוכבי שבת!

היא: מישהו העוקב דרך קבע ומרצה על נושאים קשורים! מישהו בר סמכא בתחום!

הוא: נכון, אבל מי למען השם?!

היא: אני יודעת... _תשיגו לי את יואב לנדסמן_!!!

הוא: פאק.

&nbsp;

 [1]: http://nicecriticalmass.blogspot.co.il/