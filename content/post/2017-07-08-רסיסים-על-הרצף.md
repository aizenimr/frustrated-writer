---
title: רסיסים על הרצף
author: נמרוד איזנברג
type: post
date: 2017-07-08T06:00:16+00:00
guid: https://aizenimr.wordpress.com/?p=2013
url: /2017/07/08/רסיסים-על-הרצף/
featureImage: /images/2015/12/autism_awareness_ribbon-e14398831746271.png
publicize_twitter_user:
  - aizenimr
publicize_google_plus_url:
  - https://plus.google.com/108430814102045194842/posts/4JWaiXysB55
category:
  - כללי
tags:
  - אוטיזם
  - הורות

---
<span lang="he-IL">כידוע למי שעוקב אחרי הבלוג </span><span lang="en-US">(</span><span lang="he-IL">המספר נמוך מדי מכדי שאנקוב בו ואעשה מעצמי צחוק</span><span lang="en-US">), </span><span lang="he-IL">הגמדון בן השש שלנו מאובחן על הרצף האוטיסטי</span><span lang="en-US">. </span><span lang="he-IL">מדי פעם אני מוצא עצמי מוציא קיטור ופורק <a href="/2015/08/15/%d7%aa%d7%95%d7%9d-%d7%a1%d7%99%d7%a4%d7%95%d7%a8-2/">תסכולים</a> <a href="/2015/08/20/%d7%9e%d7%99%d7%9c%d7%95%d7%9f-%d7%94%d7%a1%d7%a4%d7%a7%d7%98%d7%a8%d7%95%d7%9d-%d7%94%d7%92%d7%93%d7%95%d7%9c/">שונים</a> <a href="/2015/09/25/%d7%9e%d7%94-%d7%92%d7%95%d7%a8%d7%9d-%d7%9c%d7%96%d7%94/">ומשונים</a> <a href="/2016/10/11/%d7%99%d7%a9%d7%a8%d7%90-%d7%a1%d7%a4%d7%a7%d7%98%d7%a8%d7%95%d7%9d/">בסוגיה</a></span><span lang="en-US">.</span>

<span lang="he-IL">אני רוצה לשתף אתכם בכמה חוויות שהצטברו לאחרונה</span> <span lang="he-IL">השופכות אור על הגמדון</span><span lang="en-US">, </span><span lang="he-IL">ובאופן כללי על ההתמודדות עם הדבר הבאמת לא ברור הזה שקרוי </span><span lang="en-US">"ה</span><span lang="he-IL">רצף האוטיסטי</span><span lang="en-US">". </span><span lang="he-IL">דרך אגב</span><span lang="en-US">, </span><span lang="he-IL">אם יש דבר אחד שאפשר לקבוע בוודאות היום לגבי מה שאנו יודעים על הרצף האוטיסטי</span><span lang="en-US">, </span><span lang="he-IL">הוא שאנחנו לא יודעים כלום על הרצף האוטיסטי</span><span lang="en-US">. </span><span lang="he-IL">כמו שציינתי בעבר בכמה מקומות</span><span lang="en-US">, </span><span lang="he-IL">כאשר מדובר בילדים על הרצף</span><span lang="en-US"> </span><span lang="he-IL">כל מקרה לגופו</span><span lang="en-US">. </span><span lang="he-IL">אז הנה מדגם </span><span lang="en-US">(</span><span lang="he-IL">בכלל לא מייצג</span><span lang="en-US">) </span><span lang="he-IL">מאצלנו</span><span lang="he-IL">.</span>

# <span lang="he-IL">אקסטרים</span>

<span lang="he-IL">אבא שלי מצא תחביב רגוע ומשעמם</span><span lang="en-US">: </span><span lang="he-IL">ספורט מוטורי</span><span lang="en-US">. </span><span lang="he-IL">הוא ידוע כחובב נלהב של טרקטורוני שטח</span><span lang="en-US">, </span><span lang="he-IL">מסוג </span><span lang="en-US">Side By Side. </span><span lang="he-IL">למי שלא מכיר</span><span lang="en-US">, </span><span lang="he-IL">מדובר ברכב שטח המזכיר ג</span><span lang="en-US">'</span><span lang="he-IL">יפ קטן וקומפקטי</span><span lang="en-US">, עם מקום לשני אנשים היושבים זה לצד זה מקדימה (ולפעמים גם מאחורה) </span><span lang="he-IL">ובעל כושר עבירות גבוה במיוחד</span><span lang="en-US">. </span><span lang="he-IL">מדי סופ</span><span lang="en-US">"</span><span lang="he-IL">ש הוא וחבריו בונים לעצמם מסלול וגומעים מרחקים</span><span lang="he-IL">.</span>

<span lang="he-IL">יום אחד התחוור לנו שהגמדון אוהב דברים שנוסעים על גלגלים</span><span lang="en-US">. </span><span lang="he-IL">מכוניות</span><span lang="en-US">, </span><span lang="he-IL">טרקטורים</span><span lang="en-US">, </span><span lang="he-IL">אוטובוסים</span><span lang="en-US">, </span><span lang="he-IL">מכונות זמן מהאייטיז וכו</span><span lang="en-US">'. </span><span lang="he-IL">החיבור בינו לרכב השטח של סבו היה בלתי נמנע</span><span lang="en-US">. </span><span lang="he-IL">אז בהתחלה הייתי עולה איתו לרכב לנסיעות קצרות</span><span lang="en-US">, </span><span lang="he-IL">חוגר את שנינו בצורה מאובטחת ואבי היה נוהג</span><span lang="en-US">. בזמן הנסיעה <span lang="he-IL">הגמדון היה שלוו ומבסוט</span>, </span><span lang="he-IL">בעוד אני הרגשתי כאילו ויקינגי תוחב את ידו לגרוני, שולף משם את מעיי ומשתמש בהם כחבל קפיצה</span><span lang="en-US">. </span><span lang="he-IL">כמובן שהמזג הטוב שלו היה נעלם ברגע שהנסיעה הגיעה לסיומה</span><span lang="en-US">, </span><span lang="he-IL">כי מדוע שיהיה מרוצה בעת ששתי רגליו ניצבות על הקרקע וגופו אינו בבלנדר</span><span lang="en-US">? </span><span lang="he-IL">מוזר</span><span lang="he-IL">.</span>

היום הוא יושב ליד סבו באופן עצמאי לגמרי. אין לו שום בעיה לנסוע 2-3 שעות ואף יותר. אני, כאמור, עדיין מנסה להסדיר את הנשימה.

לפני כמה שנים היינו בחופשה באי יווני מקסים. אחת האטרקציות המוצעות שם הייתה שייט לאיים הקטנים הסמוכים. מדובר בשמורות טבע מבודדות לחלוטין, וניתן הגיע לשם רק בשייט מורשה. עלינו על אחת היאכטות האלה בהרכב מלא. קצת אחרי שיצאנו לדרך, ניגשתי בנימוס למדריכה וביקשתי ממנה בעדינות אין קץ שאולי בכל זאת תיתן לי את הכדורים למניעת בחילות שהציעה לנו מקודם לפני שהקיבה המזורגגת שלי נשפכת החוצה, יען כי מי שנהג ביאכטה היה סוג של [סטרבק][1] על סטרואידים.

הגמדון, מנגד, לא הזדקק לכדורים נוגדי הבחילה. אפילו לא פעם אחת. הוא עמד על ברכיו על הספסל, ליד חבורת נוסעים שביקשו את נפשם להקיא, הביט החוצה אל הים, הצביע ואמר בחיוך ובקול ברור וחזק "ים!"

אני, לעומת זאת, מיהרתי לזנוח את החלום שלי להטיס [וייפר][2].

# <span lang="he-IL">רשות</span>

<span lang="he-IL">בזמן פרפורי הגסיסה של רשות השידור</span><span lang="en-US">, </span><span lang="he-IL">הילד הפך לאובססיבי בכל הנוגע לערוץ </span><span lang="en-US">1. </span><span lang="he-IL">הוא פשוט נדלק על הסמליל המיתולוגי של הרשות </span><span lang="en-US">&#8211; "</span><span lang="he-IL">העיגולים</span><span lang="en-US">", </span><span lang="he-IL">כמו שהוא קרא להם</span><span lang="he-IL">.</span>

<span lang="he-IL">כך</span> <span lang="he-IL">זכינו לעקוב אחרי שקיעת הערוץ הראשון בשבועיים האחרונים לשידוריו</span><span lang="en-US">, </span><span lang="he-IL">רק בגלל שהזאטוט התעקש לצפות בו מדי ערב.</span><span lang="he-IL">  </span><span lang="he-IL">ניסינו להכין אותו לעובדה שהעיגולים הולכים להיעלם לנצח</span><span lang="en-US">, </span><span lang="he-IL">אך לשווא</span><span lang="en-US">. </span><span lang="he-IL">הוא לא היה מוכן להשלים עם זה</span><span lang="he-IL">.</span>

<span lang="he-IL">לאחרונה גיליתי כי הותקנה על הטאבלט <a href="https://play.google.com/store/apps/details?id=com.applicaster.il.ch1">אפליקציית ערוץ 1</a></span><span lang="en-US"> </span><span lang="he-IL">הרשמית</span><span lang="en-US">. </span><span lang="he-IL">כן</span><span lang="en-US">, </span><span lang="he-IL">יש דבר כזה</span><span lang="en-US">. </span><span lang="he-IL">כן</span><span lang="en-US">, </span><span lang="he-IL">זה עובד</span><span lang="en-US">. </span><span lang="he-IL">כן</span><span lang="en-US">, </span><span lang="he-IL">הילד התקין בעצמו</span><span lang="en-US">. </span><span lang="he-IL">לא</span><span lang="en-US">, </span><span lang="he-IL">אין לי מושג איך</span><span lang="en-US">. </span><span lang="he-IL">אני פוחד לשאול</span><span lang="he-IL">.</span>

<span lang="he-IL">וכך</span><span lang="en-US">, </span><span lang="he-IL">מדי ערב</span><span lang="en-US">, </span><span lang="he-IL">צופה הילד במהדורת מבט האחרונה ונראה שזה מאוד משמח אותו</span><span lang="en-US">.</span>

<span lang="he-IL">ילד מתוק ויפהפה שלי, מתישהו ניאלץ לדבר איתך על חשיבותו של העיתוי</span> בחיים.

# גאדג'ט

הוא יודע להפעיל את הסטרימר. גם את הישן. גם את החדש. וגם את האייפד. אחותו קיבלה טבאלט אנדרואיד, אז גם על זה הוא השתלט. גם על הסמרטפון. איזה סמרטפון, אתם שואלים? התשובה היא _כולם_, תמימים שכמוכם.

הפסקנו לספור כבר את כמות היישומונים שהותקנו ללא ידיעתנו. כמו במקרה ערוץ 1, גם כאן אנו פוחדים לשאול אותו איך הוא מצא והתקין. אני מניח שאנו חוששים מפעולת תגמול. אני לא בטוח במאה אחוז, אבל אני חושב שהוא פתח חשבון [טלגרם][3].

# סטטיק

מסתבר שהגמדון (וגם אחותו) התמכרו לסטטיק ובן אל. מה לעשות. אולי זו הקופצנות, אולי המקצב ואולי הוא שמע שם משהו שחמק מאזנינו. לאחרונה גילינו שהמשפט האחרון בהחלט נכון.

הגמדון נתפס על שיר אחד מסויים של סטטיק (השיר נקרא [MIXIM][4]) והוא כל הזמן מתעקש לשמוע אותו. העיניים שלו פשוט נוצצות מאושר כשהוא שומע את השיר. אנחנו פשוט לא הצלחנו להבין למה. חשבנו בהתחלה שזה בגלל שזה שיר קופצני כזה&#8230; עד שהקשבנו למילים. אני אשים כאן את הבתים הרלוונטיים (ההדגשות שלי):

**_לפעמים כולם רוצים לומר לי _**  
 **_מה יותר נורמלי _**  
**_איך להיות אני _**  
_אבל אני לא מסוגל _  
_לא יכול להיות _  
_סתם אחד בקהל _  
_**כן אני מיוחד** אם ת׳לא _  
_זה חבל_  
_&#8230;_  
**_אין מה לעשות אני שונה _**  
_איפה שכולם הולכים ישר_  
_אני פונה_  
_רק מה שאף אחד לא לקח _  
_אני קונה_  
_איפה שכולם תמיד שותקים _  
_אני עונה _  
_כי החיים הם קצרים מידי_  
_וחוקים בשבילי_  
_מיותרים מידי_  
 **_לא אכפת לי מה אומרים עליי_**  
_כי הכוכבים למעלה שומרים עליי_  
_אז כל אחד פה מיקס_  
_וזה סבבה בבה _  
_תהיה אתה תמיד _  
_וזה סבבה בבה_  
_שקט בדרך כלל _  
_או לפחות כולם חושבים _  
_שאני ביישן _  
_חוץ מלפעמים כי _  
_&#8230;_  
**_הם רוצים שאשתנה_**  
 **_לא בא לי _**  
_שאפסיק להיות אני_  
_לא בא לי _  
_שאלך עם העדר_  
_לא בא לי_  
**_מי החליט מה זה להיות _**  
 **_נורמלי _**  
_שים את העולם בצד_  
_דע שאתה אף פעם לא לבד _  
_אין יותר טוב מלהיות עצמך_  
_אין לאף אחד מיקס כמו שלך_  
_אז זה נכון החיים לא שוקולד _  
_ולא, הם לא תמיד מתוקים_  
_אבל עליך זה קטן_  
_גם אם בתכלס לפעמים_  
_&#8230;_

איך לומר בלשון עדינה: זה נראה שהוא האדם הכי חכם בבית. לצערי הרב הוא מצפצף על מאמציי להכיר לו את איירון מיידן ו-AC\DC.

יצוין, אגב, כי בשבוע בו סיים את הגן (ממש לאחרונה) הוא ניגש למלכת היופי והצהיר באופן ברור ואשר אינו משתמע לשתי פנים: "אימא, אני סיימתי להיות נורמלי." אל תדאג, חמוד, אתה בחברה טובה. אבא שלך לא היה כזה מלכתחילה.

סטטיק &#8211; תודה.

# רצון

ונסיים ברצון.

אה רגע: רצון אחד? הצחקתם אותי. הרבה רצונות. הוא רוצה הרבה. הכל. עכשיו, כשהוא סופסוף למד להביע עצמו, הוא מקפיד להדגיש את מלוא הרצונות והדיעות שלו.

_אני רוצה שוקולד._ הוא התמכר ליולו. שוקולד מריר, כמובן.

_אני רוצה טאבלט._ הוא ממש רוצה טאבלט. עכשיו, כמובן.

_אני רוצה בריכה._ הוא שוחה ושוחה, חורך את הבריכה&#8230; אבל רק בשחיית כלב.

_אני רוצה טאבלט._ הוא ממש-ממש אוהב טאבלט.

_אני רוצה בלון._ ורצוי שיהיה עם המספר 50 עליו, כי זה המספר בו הוא מאוהב כרגע.

_אני רוצה טאבלט!!!_ אני מניח שהבנתם את הרעיון.

_אני רוצה YES._ אין לנו YES. תאמינו לי שאין. יש כמה תכניות מוקלטות ודי וי דים עם לוגו YES שמופיע בהתחלה או בגוף התכנית. אז הוא רוצה. הוא כל כך רוצה שהוא צריך לראות את שוב ושוב ושוב.

_אני רוצה להיות בבי"ס_. בשנה הבאה הוא בכיתה א'. הוא נרגש, גם בגלל השינוי עצמו וגם בגלל שהוא יודע שאחותו תהיה בקרבת מקום. אנו מתרגשים וגם פוחדים.

ילד שלי, אני אוהב אותך כל כך.

 [1]: https://en.wikipedia.org/wiki/Kara_Thrace
 [2]: https://en.wikipedia.org/wiki/Colonial_Viper
 [3]: https://telegram.org/
 [4]: https://www.youtube.com/watch?v=8rW_wjvT6FE