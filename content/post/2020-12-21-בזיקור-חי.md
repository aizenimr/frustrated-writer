---
title: בזיקור חי
author: נמרוד איזנברג
type: post
date: 2020-12-21T05:50:25+00:00
guid: https://aizenimr.com/?p=3629
year: 2020
month: 2020/12
url: /2020/12/21/בזיקור-חי/
featureImage: /images/2020/12/viagra.webp
categories:
  - הומור
tags:
  - ויאגרה
  - חיסון
  - פייזר
  - קורונה

---
&#8212; אין ספק, יונית, שמדובר ברגע היסטורי. הרגע בו נשים סופסוף את המשבר מאחורינו ונוכל לזקוף את קומתנו הלאומית.

&#8212; בהחלט, דנה, וכבר אפשר לראות את הפודיום עליו יעמוד ראש הממשלה ויקבל את החיסון הראשון במדינת ישראל.

&#8212; מילת המפתח היא עמידה, יונית, עמידה זקופה ונחרצת אל מול המשבר.

&#8212; אך לא כולם, דנה, לא כולם הצליחו לעמוד בזקיפות מול המשבר.

&#8212; נכון, יונית, מדובר במאות אלפי אנשים שהרפיסות פשתה בהם והפכה אומה בעלת שיעור קומה קשיח לנקניקיית מיס לוסי אורגינלית מהאייטיז, שבקושי מסוגלת להחזיק את הלחמניה העבשה לתוכה הוכנסה.

&#8212; המשבר הקשה ביותר בתולדות המדינה, דנה, ועכשיו יכול להיות שזה כבר מאחורינו.

&#8212; יונית, כל כך הרבה אנשים תולים את תקוותיהם על מגדל התקווה הזקור הזה. מנכ"ל משרד הבריאות אמר לי מקודם שהוא מתכוון לחדור לראש התור לקבלת החיסון בכל מחיר.

&#8212; אנחנו רואים כבר את הצוות הרפואי מכין את הציוד, כולל הסרגל המיתולוגי.

&#8212; בוודאי, יונית, הרי כידוע לך יש לבצע ספירת מילימטרים על מנת לוודא את יעילות הטיפול.

&#8212; מדובר, אם כן, במהלך רם זרג.

&#8212; אבל אסור לנו לשכוח, יונית, את המחלוקת החריפה לגבי יעילות הטיפול.

&#8212; את מדברת, בוודאי, על קריסת המודל השבדי.

&#8212; המודל השבדי לא סתם קרס, יונית. הוא צנח, נשמט, התכופף, התרכך, הרכין עטרתו, הנמיך טוסו, הנביל ישועתו, הרחיק משיחו, הדיח מלכותו, בהרפייה ובזמן רכיך ואמרו "שיט אין מצב שזה קורה".

&#8212; ומהי עמדת "רפיון בריא" בנושא הזה?

&#8212; "רפיון בריא" נשבעים שזו פעם ראשונה שזה קורה להם, ומבטיחים לספק את הסחורה בהמשך אם רק תינתן להם ההזדמנות.

&#8212; אבל זוהי לא הפעם הראשונה בה הליבידו של המתנגדים איכזב, דנה.

&#8212; למעשה, יונית, כבר במרץ עלתה הטענה שהופרכה מאז, שמדובר בסך הכל בתחתונים הדוקים מדי, אבל נראה שהממשלה זנחה את ההסבר הזה לאחר 3000 קורבנות.

&#8212; ובל נשכח את הטענות לגבי מחדלים בהתמודדות מערכת הבריאות עם המשבר.

&#8212; אפשר לומר שהפנדמיה תפסה את מערכת הבריאות עם המכנסיים למטה, והשפעותיה חדרו לכל חור, נקב, גומה, חריץ, פתח, קרע, סדק, נקיק, בקיע, נקרה או שקע ובהחלט ניתן לחוש שם זירמה כבירה.

&#8212; זירמה אותה אנו מרגישים עד היום, דנה. מה לגבי המצב בבתי החולים?

&#8212; במהלך חצי השנה האחרונה נאלצו בתי החולים להתמודד עם דרישה בלתי אפשרית לבדיקת עשרות אלפי זרגים מדי יום.

&#8212; מה זה אומר, דנה?

&#8212; הם קיבלו זין, יונית. הם קיבלו הרבה זין.

&#8212; ומדווחים לי שראש הממשלה נמצא במקום ומוכן לקבלת החיסון.

&#8212; ראש הממשלה ספג ביקורת קשה מאוד בזמן המשבר, יונית, במיוחד על רקע פרישת האירקטור.

&#8212; רגע הפרישה, דנה, כונה, כמדומני, "צניחת הזלזל".

&#8212; פרשנים מדווחים מאז, יונית, על התגמשות בעמדותיו של ראש הממשלה.

&#8212; חלקם אף טענו כי מדובר בריכוך של ממש.

&#8212; בכל אופן, יונית, הרגע הגדול הגיע.

&#8212; ראש הממשלה נכנס למיטה הזוגית.

&#8212; אנו רואים את רופאו האישי מחזיק בידיו את המזרק.

&#8212; ראש הממשלה מקבל את הזריקה.

&#8212; יונית, קשה לראות מה קורה בדיוק, אבל זה נראה שקורה משהו.

&#8212; האם ניתן להבחין בזקיפות קומה, דנה?

&#8212; כרגע ניתן לראות את הציבור מצטרף לראש הממשלה במיטה, יונית.

&#8212; זהו רגע היסטורי של תקומה.

&#8212; אני רואה את הציבור מוריד את בגדיו ומתכופף, יונית.

&#8212; מה הם עושים, דנה?

&#8212; הם שרים את ההמנון, יונית. בדוגי סטייל.