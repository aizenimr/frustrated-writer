---
title: צער גידול נבלים (הרצאה)
author: נמרוד איזנברג
type: post
date: 2016-10-31T13:26:10+00:00
guid: https://aizenimr.wordpress.com/?p=1404
url: /2016/10/31/צער-גידול-נבלים-הרצאה/
featureImage: /images/2016/09/14241614_10154508156855682_4579367471709664572_o.jpg
publicize_google_plus_url:
  - https://plus.google.com/108430814102045194842/posts/F5VuGnCSdWA
timeline_notification:
  - 1477920377
category:
  - כללי
tags:
  - אייקון
  - גיקיאדה
  - הרצאות
  - טלוויזיה
  - מדע בדיוני
  - משחקי הכס
  - פנטסיה
  - קולנוע

---
_**לפניכם הרצאת "צער גידול נבלים" אותה העברתי בכנס [אייקון האחרון][1]. השתדלתי לשמור על כל מרכיבי ההרצאה, כולל סרטוני הוידאו אשר הוקרנו במהלכה. אזהרת ספויילרים חמורה ליצירות הבאות: מסע בין כוכבים: הדור הבא, משחקי הכס, פארסקייפ, הארי פוטר וגביע האש וג'סיקה ג'ונס.  
**_ 

# על מה נדבר?

<span lang="he-IL">עד כמה יחסים עם ההורים משפיעים על נבלים</span><span lang="en-US">? </span><span lang="he-IL">האם נבלים הופכים לנבלים בגלל הורים בעייתיים</span><span lang="en-US">, </span><span lang="he-IL">או בגלל סיבה אחרת</span><span lang="en-US">? </span><span lang="he-IL">דרך סקירת חוויות הילדות של כמה נבלים מפורסמים</span><span lang="en-US">, </span><span lang="he-IL">אני אנסה להציג לכם את סיפורי המקור שלהם מזווית מעט שונה</span><span lang="en-US">... </span><span lang="he-IL">ואולי אפילו לשנות את דעתכם עליהם</span><span lang="en-US">.</span>

# ונפתח ב... שקרן<figure id="attachment_1408" aria-describedby="caption-attachment-1408" style="width: 696px" class="wp-caption aligncenter">

[<img decoding="async" loading="lazy" class="wp-image-1408 size-large" src="/images/2016/10/1.png?w=696" width="696" height="362" sizes="(max-width: 696px) 100vw, 696px" />][2]<figcaption id="caption-attachment-1408" class="wp-caption-text">מתוך: "האביר האפל"</figcaption></figure> 

הג'וקר מרבה לשמור על עמימות (בואו נודה בעובדות: הוא משקר ללא הרף) לגבי סיפור המקור שלו. זו סוג של מסורת ב-DC.

אולם, אם נשים בצד את סוגיית אמיתות הציטוט, יש לתהות האם אכן <span lang="he-IL">קיים תהליך שתחילתו בהורים בעייתיים וסופו בנבל</span><span lang="he-IL"><span lang="en-US">?</span> ניתן לראות כמה מוטיבים חוזרים בתיאור נבלים ויחסיהם עם הוריהם</span><span lang="en-US">. </span><span lang="he-IL">לא כל המוטיבים מופיעים בכל סיפור</span><span lang="en-US">, </span><span lang="he-IL">אולם בדרך כלל ניתן למצוא את חלקם</span><span lang="en-US">:</span>

  1. <span lang="he-IL">טראומה קשה אשר נעשתה לילד הקשורה איכשהו להוריו</span><span lang="en-US">. </span><span lang="he-IL">לעיתים זוהי אשמתם הישירה</span><span lang="en-US">, </span><span lang="he-IL">ולעיתים עקיפה</span><span lang="en-US">.</span>
  2. <span lang="he-IL">מתיחות מתמשכת בין הילד להוריו המעכירה את היחסים עד לבל</span><span lang="he-IL">י היכר</span><span lang="en-US">. מדובר במערכת יחסים קשה, עכורה ולעתים אף אלימה ומתעללת.</span><span lang="en-US"><br /> </span>
  3. <span lang="he-IL">פרידה כפויה בין הילד להוריו, </span><span lang="en-US">בין אם הילד ברח, נחטף, גורש או (במקרים מסויימים) ננטש.<br /> </span>
  4. <span lang="he-IL">אובססיה, בדרך כלל קשורה למציאת הוריו או "סגירת חשבון" איתם</span><span lang="en-US">, </span><span lang="he-IL">אותה הילד מפתח לאורך חייו ובבגרותו</span><span lang="en-US">.</span>
  5. <span lang="he-IL">עימות קשה מול ההורים</span> <span lang="he-IL">בעל תוצאות טראגיות</span><span lang="en-US">.</span>

בואו ננסה לבחון כיצד מתבטאים המוטיבים האלה בסיפורי מקור של נבלים שונים. נפתח ב<span lang="he-IL">נבל אשר הופלה לרעה במשך רוב חייו, לטובת אחיו המוצלח והנעים יותר.</span>

# הבן הפחות מועדף

[<img decoding="async" loading="lazy" class="wp-image-1410 size-large aligncenter" src="/images/2016/10/2.png?w=696" alt="לור, אחיו של דאטה" width="696" height="390"  sizes="(max-width: 696px) 100vw, 696px" />][3]

<span lang="he-IL">זהו אינו דאטה! זהו לור</span><span lang="en-US">, </span><span lang="he-IL"><em>אחיו של דאטה</em> מ</span><span lang="en-US">"</span><span lang="he-IL">מסע בין כוכבים</span><span lang="en-US">: </span><span lang="he-IL">הדור הבא</span><span lang="en-US">".</span>

<span lang="he-IL">לור נוצר במושבה נידחת של הפדרציה על ידי הרובוטיקאי המוכשר ד</span><span lang="en-US">"</span><span lang="he-IL">ר נוניאן סונג</span><span lang="en-US">, </span><span lang="he-IL">והיה עד אותה נקודה יצירת המופת של ד</span><span lang="en-US">"</span><span lang="he-IL">ר סונג</span><span lang="en-US">, </span><span lang="he-IL">מפעל חייו</span><span lang="he-IL"><span lang="en-US">.</span> לור הוא גאון</span><span lang="en-US">, </span><span lang="he-IL">נראה כמעט אנושי ובעל יכולת הבעת רגשות</span><span lang="en-US">. </span><span lang="he-IL">פה גם מתחילה הבעיה</span><span lang="en-US">: </span><span lang="he-IL">הוא החל להפגין חוסר יציבות נפשית ותסביך עליונות כלפי שאר אנשי המושבה</span><span lang="en-US">. </span><span lang="he-IL">הם תובעים מסונג</span><span lang="en-US">: "</span><span lang="he-IL">תעשה משהו</span><span lang="en-US">!"</span>

<span lang="he-IL">אני שואל אתכם</span><span lang="en-US">: </span><span lang="he-IL">דמיינו שאתם חולים</span><span lang="en-US">. </span><span lang="he-IL">מה אתם מעדיפים – שהוריכם יעשו הכל כדי לרפא או לתקן אתכם</span><span lang="en-US">, </span><span lang="he-IL">או שפשוט יבנו ילד חדש ואתכם יאפסנו</span><span lang="en-US">? כי זה <em>בדיוק</em> מה שבחר לעשות ד"ר סונג.<br /> </span>

<span lang="he-IL">לור זועם על כך שבמקום לתקן אותו</span><span lang="en-US">, </span><span lang="he-IL">בחר אביו לבנות </span><span lang="he-IL">ילד חדש</span>... דאטה. בניגוד ללור, לדאטה אין רגשות או ידע להבינם. עליו ללמוד את מכלול הרגש האנושי _לבד_, מה שהופך אותו לדמות ילדותית במקצת. לכן, קל לנו להתחבר לדאטה, לחוש אמפתיה כלפיו, בניגוד לרתיעה הטבעית מלור השחצן בעל הנטיות האלימות.

<span lang="he-IL">תסכולו של לור מהיחס של אביו בשילוב תסביך העליונות שלו</span><span lang="en-US">, </span><span lang="he-IL">גורמים לו לשתף פעולה עם ישות חייזרית </span><span lang="en-US">(Crystalline Entity) </span><span lang="he-IL">אשר משמידה את המושבה לאחר שסונג מימש את תכניתו להשבית את לור</span><span lang="en-US">. </span><span lang="he-IL">סונג נמלט בעור שיניו</span><span lang="en-US">. </span><span lang="he-IL">דאטה נמצא כשנתיים לאחר מכן</span><span lang="en-US">, </span><span lang="he-IL">ובמהלך </span><span lang="en-US">3 </span><span lang="he-IL">העשורים הבאים עובר הכשרה להפוך לקצין בצי</span><span lang="he-IL"><span lang="en-US">. לאחר כשלושה עשורים, </span>לור נמצא בטעות ע</span><span lang="en-US">"</span><span lang="he-IL">י צוות האנטרפרייז במהלך סיור שגרתי במושבה ההרוסה</span><span lang="en-US">, </span><span lang="he-IL">ונמלט לאחר נסיון כושל להשמדת הספינה</span><span lang="en-US">.</span>

<span lang="he-IL">הפעם השנייה בה אנו נתקלים בלור</span> <span lang="he-IL">היא לאחר שסונג</span><span lang="en-US">, </span><span lang="he-IL">על רקע גסיסתו</span><span lang="en-US">, </span><span lang="he-IL">מזמן אליו ממקום מחבואו את דאטה</span><span lang="en-US">. </span><span lang="he-IL">אך גם לור שומע את הקריאה בטעות ומתייצב גם הוא</span><span lang="en-US">.</span>

<span lang="he-IL">התוצאה</span><span lang="en-US">: "</span><span lang="he-IL">איחוד משפחתי</span><span lang="en-US">".</span> <span lang="en-US">הסרטון הבא מראה את עיקרי העימות בין לור לאביו. שימו לב איך לור מסיר את כל ההגנות הרגשיות שלו מול סונג, פונה אליו בתחינה</span> ומטיח בו בעוצמה את כל מטענו הריגשי... ואיך סונג עונה לו את כל הדברים הכל כך לא נכונים.



<span lang="he-IL">ישנה ניגודיות מרתקת בין לור לדאטה</span><span lang="en-US">: </span><span lang="he-IL">דאטה</span> <span lang="he-IL">לא מסוגל להראות רגשות אך בבסיסו ההוא שוחר טוב</span><span lang="en-US">. הוא </span><span lang="he-IL">מקבל באופן שכלתני את מותו המתקרב של אביו</span><span lang="he-IL">, לעומת לור אשר</span> <span lang="he-IL">רגשותיו פורצים ממנו החוצה</span><span lang="en-US">. לור </span><span lang="he-IL">מגיב כמו ילד המסרב להבין שאביו עומד למות</span><span lang="en-US">.</span>

<span lang="he-IL">סונג מגלה כי הוא בנה שבב רגשות חדש והוא מתכוון להעניקו ל… דאטה</span><span lang="en-US">. </span><span lang="he-IL">זה כבר יותר מדי עבור לור ואישיותו הבלתי יציבה</span><span lang="en-US">. האמפתיה המפתיעה אותה גילה כלפי אביו לאחר שנודע לו על מותו הקרב נעלמת, </span><span lang="he-IL">והוא מחליט לעשות מעשה</span><span lang="en-US">.</span>

הוא מערים על דאטה ומכבה אותו. הוא מתחזה לדאטה ע"י לבישת מדיו, וכמו בסיפור התנ"כי על יעקב ועשיו ניגש לאביו הזקן, אשר חושיו כבר אינם חדים, על מנת לקבל ממנו בערמה את הברכה השמורה לאח הבכור. הברכה, במקרה שלנו, היא אותו שבב רגשות מתקדם. שימו לב בסרטון הבא (רגע לאחר שסונג מתקין את השבב בלור) באיזה עלבון בחר לור כדי להשפיל את אביו.



סונג הוא אולי מדען מוכשר... אך אב גרוע. השגיאה של סונג אינה בכך שהוא לא רואה את הסכנה הטמונה בלור, אלא בכך שהוא אינו מבין כי לור רואה בו כאבא לכל דבר ועניין – החלטתו לאפסן אותו מצביעה על כך כי מבחינתו זהו חפץ ולא יצור בעל רגשות ותודעה.

## אז מה היה לנו?

_טראומה_ (החלטת סונג לאפסן את לור ולבנות אח חדש, שהיא למעשה הפחד הגדול של כל אח בכור), _מערכת יחסים מתוחה_ עם האב, _פרידה כפויה_ (ע"י השמדת המושבה ובריחת סונג), _אובססיה_ לסגור חשבון עם האב וכמובן _העימות_ האלים בסוף.

הנבל הבא הוא למעשה נבלית אשר ילדותה גרמה לה להתכחש ולשנוא את מוצאה.

# בתה של הנוסעת בזמן

<img decoding="async" loading="lazy" class="wp-image-1448 size-large aligncenter" src="/images/2016/10/sela.png?w=696" alt="סילה" width="696" height="697"  sizes="(max-width: 696px) 100vw, 696px" /> 

<span lang="he-IL">סילה יאר</span><span lang="en-US">, </span><span lang="he-IL">ביתה של טאשה יאר (גם היא מ"מסע בין כוכבים... הדור הבא")</span><span lang="en-US">. טאשה יאר הייתה קצינת הביטחון המקורית של האנטרפרייז, אשר נהרגה במרוצת העונה הראשונה של הסידרה. ס</span><span lang="he-IL">יפורה של סילה הוא על כן מעט מסובך ומערב מסע בזמן</span><span lang="en-US">.</span>

<span lang="he-IL">ספינת האנטרפרייז נתקלת בספינת האנטרפרייז C המגיחה אליה מפורטל המחובר לעבר</span><span lang="en-US">. </span><span lang="he-IL">אותה ספינה הגיעה להווה במקרה לאחר שנכנסה לאותו הפורטל</span><span lang="en-US">. </span><span lang="he-IL">אולם</span> <span lang="he-IL">מכיוון שהיא נטשה קרב בעל חשיבות היסטורית נגד הרומולאנים, דבר שלא היה אמור לקרות</span><span lang="en-US">, </span><span lang="he-IL">השתנתה המציאות הסובבת את האנטרפרייז המוצאת עצמה במציאות בה מתנהלת מלחמה עקובה מדם נגד הקלינגונים</span><span lang="en-US">. </span><span lang="he-IL">רק גאיינן </span><span lang="en-US">(בארמנית הספינה, </span><span lang="he-IL">אשר מדי פעם משמשת בסדרה על תקן אוראקל</span><span lang="en-US">) </span><span lang="he-IL">מודעת למציאות </span><span lang="en-US">"</span><span lang="he-IL">השגויה</span><span lang="en-US">". </span><span lang="he-IL">צוות האנטרפרייז מחליט לעזור לספינה לחזור לעבר, לאחר שגאיינן מצליחה לשכנע אותם שמשהו במציאות פשוט השתבש</span><span lang="en-US">. </span><span lang="he-IL">טאשה יאר</span><span lang="en-US">, </span><span lang="he-IL">המבינה לאחר שיחה עם גאיינן כי במציאות </span><span lang="en-US">"</span><span lang="he-IL">הנכונה</span><span lang="en-US">" </span><span lang="he-IL">היא למעשה מתה מוות סתמי</span><span lang="en-US">, </span><span lang="he-IL">מבקשה מפיקארד לשלוח אותה לעבר ביחד עם האנטרפרייז C על מנת לעזור בקרב הגורלי החשוב וכביכול למות מוות הירואי ובעל משמעות (להבדיל מלמות בפרק 17 של עונה ראשונה גרועה).</span> <span lang="he-IL">פיקארד נעתר לבקשתה</span><span lang="en-US">. ברגע שהספינה חוזרת לעבר וממלאת את תפקידה ההיסטורי, </span><span lang="he-IL">המציאות חוזרת להיות כפי שהייתה</span><span lang="en-US">, </span><span lang="he-IL">אולם אנשי האנטרפרייז שוב אינם מודעים לשינויים האלה</span> <span lang="he-IL">אשר נמחקו מזכרונם</span><span lang="en-US">.</span>

<span lang="he-IL">לאחר זמן מה</span><span lang="en-US">, </span><span lang="he-IL">נתקל צוות האנטרפרייז בקצינה רומולאנית שעושה להם לא מעט צרות, הטוענת כי היא ביתה של טאשה יאר וכמובן דומה לה שתי טיפות מים (כנראה, ואני אומר זאת בזהירות, מכיוון ששתיהן מגולמות ע"י דניס קרוסבי). זה מזעזע אותם</span><span lang="en-US">. </span><span lang="he-IL">הדבר נראה להם בלתי אפשרי שכן הם אינם זוכרים את המסע בזמן ואת השלכותיו</span><span lang="en-US">. </span><span lang="he-IL">פיקארד הנסער דורש להיפגש עמה ושואל אותה האם טאשה אכן הייתה על האנטרפרייז C, מכיוון שהוא מצליח לזהות את הקשר המסתורי בין אותו קרב ידוע מול הרומולאנים לבין הקצינה הרומולאנית המסתורית</span><span lang="en-US">. </span><span lang="he-IL">זו התשובה שהוא מקבל</span><span lang="en-US">. נקודה למחשבה: </span><span lang="he-IL">שימו לב לשפת הגוף שלו.</span>



<span lang="he-IL">הסצנה הזו מראה את סילה כאכולת זעם רב על אמה</span><span lang="en-US">. </span><span lang="he-IL">היא רוצה לבטל חלק שלם באישיות שלה מתוך אותו הכעס</span><span lang="en-US">. </span><span lang="he-IL">אולם לסצינה הזו יש משמעות נוספת</span><span lang="en-US">: </span><span lang="he-IL">גאיינן אומרת לפיקארד במהלך הפרק כי הוא למעשה אחראי על הולדתה של סילה</span><span lang="en-US">, </span><span lang="he-IL">מכיוון שהוא זה ששלח את אמה לעבר</span><span lang="en-US">. </span><span lang="he-IL">לכן פיקארד הוא</span><span lang="en-US">, </span><span lang="he-IL">לצורך העניין</span><span lang="en-US">, </span><span lang="he-IL"><em>אביה</em> של סילה</span><span lang="en-US">, </span><span lang="he-IL">והסצינה שראינו היא למעשה העימות של סילה עם הצד האנושי </span><span lang="he-IL">המייצג את אימה</span><span lang="en-US">. </span><span lang="he-IL">העימות הזה הוא דרכה של סילה לומר לאימה את כל מה שלא יכלה להגיד אז</span><span lang="en-US">, </span><span lang="he-IL">וכן לבטא את זעמה כלפי תחליף אב המייצג את הצד האנושי שבה</span><span lang="en-US">, </span><span lang="he-IL">אותו היא כל כך מתעבת</span><span lang="en-US">.</span>

<span lang="he-IL">סילה נידונה</span><span lang="en-US">, </span><span lang="he-IL">איפוא</span><span lang="en-US">, </span><span lang="he-IL">לחיות בזעם מתמיד אותו לא תוכל ליישב לעולם – הצד האנושי שבה הוא עובדה מוגמרת והיא לעולם לא תוכל להעמיד פנים שאינו קיים</span><span lang="en-US">. </span><span lang="he-IL">לנצח הוא יהיה חלק ממנה</span> <span lang="en-US">והדיסוננס הזה יעכיר את רוחה באופן תמידי.<br /> </span>

## אז מה היה לנו?

אין ספק כי הלשנה על אמה וגרימת הוצאתה להורג היה אירוע _טראומטי_ עבור סילה. אירוע זה כלל גם את _הפרידה הכפויה_ מאימה. בנוסף, רצונה להישאר מול רצונה של אימה להימלט, מצביע על חוסר הסכמה בין האם וביתה ולכן יש להניח כי הייתה ביניהן _מתיחות_ מסוימת. סילה אכולת שנאה _אובססיבית_ כלפי הצד האנושי שבה וכמובן, _העימות_ בינה לבין דמות הורית המייצגת את אמה.

<span lang="he-IL">הנבל הבא זכה לאבא פורמלי שהיה מאוכזב ממנו תמידית ולעולם לא זכה להכיר את אביו הביולוגי האמיתי</span><span style="font-family: Liberation Serif, serif;"><span lang="en-US">.</span></span>

# אכזבת האב

[<img decoding="async" loading="lazy" class="wp-image-1477 size-full aligncenter" src="/images/2016/10/jeoffry.png" alt="ג'ופרי באראתיאון" width="700" height="394"  sizes="(max-width: 700px) 100vw, 700px" />][4]

<span lang="he-IL">ג'ופרי באראתיאון, מסדרת הפנטזיה האפית "שיר של אש וקרח" (מאת ג.ר.ר. מרטין) וכן מקבילתה הטלוויזיונית, "משחקי הכס".</span>

<span lang="he-IL">מבחינה פורמלית</span><span lang="en-US">, </span><span lang="he-IL">ג</span><span lang="en-US">'</span><span lang="he-IL">ופרי הוא בנם של סרסיי לאניסטר ורוברט באראתיאון</span><span lang="en-US">, </span><span lang="he-IL">האיש היושב על כס הברזל</span><span lang="en-US">. </span><span lang="he-IL">אפשר לראות כמעט מיד שהיחסים בין המלך ואישתו עלו על שירטון מזמן</span><span lang="en-US">, </span><span lang="he-IL">וכי המלך לא ממש מרוצה מבנו הבכור</span> <span lang="he-IL">העתיד לרשת אותו בעתיד</span><span lang="en-US">. </span><span lang="he-IL">לעומת זאת</span><span lang="en-US">, </span><span lang="he-IL">נראה כי ג</span><span lang="en-US">'</span><span lang="he-IL">ופרי מצידו</span> <span lang="he-IL">דווקא מנסה בדרכיו המעוותות לזכות באמונו והערכתו של אביו.</span> <span lang="en-US">בין היתר, מסופר כי בילדותו </span><span lang="he-IL">הוא הרג חתולה בהריון על מנת שיוכל להציץ בגוריה והראה לאביו את תוצאות מעשיו</span><span lang="en-US">. </span><span lang="he-IL">רוברט</span> <span lang="he-IL">זועם</span><span lang="en-US">, </span><span lang="he-IL">מכה את הילד בעוצמה ושובר כמה משיניו</span><span lang="en-US">. </span><span lang="he-IL">רק אימו</span><span lang="en-US">, </span><span lang="he-IL">סרסיי</span><span lang="en-US">, </span><span lang="he-IL">מגינה עליו מעונש כבד יותר</span><span lang="en-US">. </span><span lang="he-IL">מבין שני הוריו – רק סרסיי באמת אוהבת אותו</span><span lang="en-US">.</span>

<span lang="he-IL">יש משהו צורם במשולש הזה של ג</span><span lang="en-US">'</span><span lang="he-IL">ופרי</span><span lang="en-US">...</span><span lang="he-IL">סרסיי</span><span lang="en-US">...</span><span lang="he-IL">רוברט</span><span lang="en-US">. </span><span lang="he-IL">מאוחר יותר מתגלה הסיבה לכך – ג</span><span lang="en-US">'</span><span lang="he-IL">ופרי אינו הבן של רוברט</span><span lang="en-US">. </span><span lang="he-IL">הוא</span><span lang="en-US">, </span><span lang="he-IL">אחיו ואחותו הם למעשה בניהם של סרסיי ואחיה – ג</span><span lang="en-US">'</span><span lang="he-IL">יים לאניסטר</span><span lang="en-US">.</span>

<span lang="he-IL">גילוי עריות מוגדר כחטא ללא כפרה ביצירות שונות – מ</span><span lang="en-US">"</span>[<span lang="he-IL">אדיפוס</span>][5]<span lang="en-US">" (יוון העתיקה) </span><span lang="he-IL">ועד "<a href="https://en.wikipedia.org/wiki/Chinatown_(1974_film)">צ'יינהטאון</a>"</span> <span lang="he-IL">(שנות ה-70 של המאה ה-20)</span><span lang="en-US">. </span><span lang="he-IL">לכאורה (וזה "לכאורה" גדול מאוד)</span><span lang="en-US">, </span><span lang="he-IL">מרטין מסמן את ג</span><span lang="en-US">'</span><span lang="he-IL">ופרי כתוצר של זיווג טמא שכזה</span><span lang="en-US">, </span><span lang="he-IL">ובכך מכשיר את מעמדו כנבל </span><span lang="en-US">(</span><span lang="he-IL">אחד השנואים ביותר ב"שיר של אש וקרח"</span><span lang="en-US">).</span>

<span lang="he-IL">קל ליפול בפח הזה</span><span lang="en-US">. זוהי פרשנות שאינה נכונה, ולו רק בגלל העובדה שאחיו ואחותו של ג'ופרי גם הם תוצר של גילוי העריות הזה, אבל להם אין את הנטיות האלימות של אחיהם הבכור. לאור זאת, </span><span lang="he-IL">יש לתהות האם הסיבה לרוע של ג</span><span lang="en-US">'</span><span lang="he-IL">ופרי טמונה אך ורק בגנים שלו</span><span lang="en-US">? </span><span lang="he-IL">אולי האלימות של ג</span><span lang="en-US">'</span><span lang="he-IL">ופרי היא נרכשת ולא רק מולדת</span><span lang="en-US">?<br /> </span>

<span lang="he-IL">בואו ננסה לבחון את מודלי החיקוי של ג'ופרי. מצד אחד: אמו של ג</span><span lang="en-US">'</span><span lang="he-IL">ופרי – עליה אין מה להכביר במילים</span><span lang="en-US">. אם יורשה לי להתבטא בבוטות... היא </span><span lang="he-IL">כלבה חסרת מעצורים</span><span lang="he-IL">. אולם, דווקא היא פחות מעניינת בהקשר הזה. מה לגבי אביו של ג<span lang="en-US">'</span>ופרי<span lang="en-US">?</span></span>

<span lang="he-IL"><span lang="en-US">ישנן שתי תכונות מרכזיות ובולטות אצל רוברט: בראש ובראשונה, רוברט הוא </span>אדם אלים</span><span lang="he-IL">. רוברט הנהיג הפיכה אלימה כנגד בית טארגריין<span lang="en-US">, </span>אשר במסגרתה לא היסס להורות על הרג אזרחים </span><span lang="en-US">(</span><span lang="he-IL">ותינוקות</span><span lang="en-US">!)</span> <span lang="he-IL">ובלבד שבית טארגריין יוכחד<span lang="en-US">. </span>אדם אימפולסיבי הנתון להתפרצויות זעם<span lang="en-US">. </span>חובב ציד </span><span lang="en-US">(</span><span lang="he-IL">תחביב אלים בפני עצמו</span><span lang="en-US">). </span><span lang="he-IL">אלכוהוליסט – הרגל מעודד אלימות<span lang="en-US">.</span> </span><span lang="he-IL">לקוח <span lang="en-US">VIP </span>של בתי הזונות בקינגס לנדינג – יחס מבזה ומחפיץ לנשים, שהוא למעשה נגזרת של התנהגות אלימה</span><span lang="en-US">. </span><span lang="he-IL">לצד כל אלה</span><span lang="en-US">, </span><span lang="he-IL">הוא ניחן בכריזמה לא מבוטלת וסוחף אחריו פמליה מכובדת של בני אצולה המוכנים למות למענו</span><span lang="en-US">. </span><span lang="he-IL">נד סטארק</span><span lang="en-US">, </span><span lang="he-IL">לדוגמא</span><span lang="en-US">, </span><span lang="he-IL">עוזב את ביתו כדי להיות ימין המלך של רוברט</span><span lang="en-US">, </span><span lang="he-IL">למרות שהוא יודע כי הוא מסכן את עצמו ואת משפחתו</span><span lang="en-US">, </span><span lang="he-IL">ועושה זאת אך ורק בגלל שרוברט מבקש ממנו</span><span lang="en-US">.</span>

<span lang="he-IL">ג<span lang="en-US">'</span>ופרי מנסה לאמץ את נורמות ההתנהגות של רוברט ואף מקצין את דרכו האלימה</span><span lang="en-US">, </span><span lang="he-IL">במטרה להיות דומה למי שהוא מאמין שהוא אביו</span><span lang="en-US">. </span><span lang="he-IL">הוא חושב שכך יזכה להערכתו </span>ולהערכת הסובבים אותו<span lang="en-US">. בתור התחלה, </span><span lang="he-IL">מאמץ ג<span lang="en-US">'</span>ופרי גינוני בני אצולה מוגזמים אשר בשמם הוא תוקף ילד פשוט עם, כביכול כדי "להציל" את אריה מתקיפת בן איכרים </span><span lang="en-US">(</span><span lang="he-IL">וזוכה לתבוסה משפילה מנחת זרועה</span><span lang="en-US">).</span>

<span lang="he-IL">אבל ג</span><span lang="en-US">'</span><span lang="he-IL">ופרי ממצב עצמו כנבל באופן סופי לאחר שאימו מוציאה לפועל את נסיון ההפיכה שלה</span><span lang="en-US">. </span><span lang="he-IL">סרסיי רוצה לסלק את אדארד סטארק לגלות בצפון</span><span lang="en-US">, </span><span lang="he-IL">אך לא מעוניינת להרגו כדי לא לפתוח במלחמת אזרחים</span><span lang="en-US">. </span><span lang="he-IL">כל מה שג</span><span lang="en-US">'</span><span lang="he-IL">ופרי צריך זה לשים את חותמת הגומי שלו על המהלך ולהגלות את אדארד</span><span lang="en-US">. </span><span lang="he-IL">והנה מה שקורה:</span>



<span lang="he-IL">ג<span lang="en-US">'</span>ופרי מסרב להיכנע למה שהוא מכנה <span lang="en-US">"</span>מורך הלבב של נשים<span lang="en-US">" </span></span><span lang="he-IL">ואינו מתעניין כלל במשחק הפוליטי אותו מנהלת אימו בכישרון רב</span><span lang="en-US">. </span><span lang="he-IL">בדומה לאביו</span><span lang="en-US">, </span><span lang="he-IL">הוא אוהב את החיים פשוטים ואלימים</span><span lang="en-US">. </span><span lang="he-IL">רצונו להיראות כאדם קשוח מאביו עומד בניגוד לשכל הישר והוא נכנע לגחמה הכוחנית</span><span lang="en-US">.</span>

<span lang="he-IL">לבד מהסאדיזם שהוא מגלה כלפי הכפופים לו<span lang="en-US">, </span>הוא מתעלל ללא הרף בסאנסה</span><span lang="en-US">, </span><span lang="he-IL">מחפיץ אותה ומדבר בגלוי על כוונתו לאנסה</span><span lang="en-US">. </span><span lang="he-IL">עוד הקצנה של התנהגות אביו</span><span lang="en-US">, </span><span lang="he-IL">רודף השמלות</span><span lang="en-US">.</span>

<span lang="he-IL">ג</span><span lang="en-US">'</span><span lang="he-IL">ופרי </span><span lang="en-US">לכוד במלוא מובן המילה</span> <span lang="en-US">– בין </span><span lang="he-IL">נטיות אלימות של אביו הפורמלי</span><span lang="en-US">, </span><span lang="he-IL">היות אימו ה</span><span lang="en-US">-Evil Bitch Monster of Death </span><span lang="he-IL">של חצר המלוכה</span><span lang="en-US">, </span><span lang="he-IL">מוצאו האסור וכן מיקומו בצומת של תככים ורציחות פוליטיות.</span> <span lang="en-US">נסיבות אלה </span><span lang="he-IL">מייצרות נבל ללא יכולת לגאולה</span><span lang="en-US">.</span>

## אז מה היה לנו?

_מערכת יחסים מתוחה_ בין ג'ופרי לאביו, _פרידה כפויה_ (מותו של רוברט בנסיבות חשודות) וכן _אובססיה_ של ג'ופרי להיראות שליט חזק וסמכותי בדומה לאביו.

<span lang="he-IL">הנבל הבא</span> <span lang="he-IL">לא זכה להכיר את הוריו כלל</span><span lang="en-US">, </span><span lang="he-IL">והוא תוצר של ניסוי גנטי מזעזע</span><span lang="en-US">.</span>

# בן הכלאיים

[<img decoding="async" loading="lazy" class="aligncenter wp-image-1480 size-full" src="/images/2016/10/scorpy.png" alt="סקורפיוס" width="700" height="394"  sizes="(max-width: 700px) 100vw, 700px" />][6]סקורפיוס, מסדרת הטלויזיה "פארסקייפ".

<span lang="he-IL">קצת הכרות בסיסית עם </span><span lang="en-US">"</span><span lang="he-IL">פארסקייפ</span><span lang="en-US">": </span><span lang="he-IL">האסטרונאוט ג</span><span lang="en-US">'</span><span lang="he-IL">ון קרייטון מגיע בטעות לחלק נידח בגלקסיה</span><span lang="en-US">, </span><span lang="he-IL">מסתבך עם כוח הצבא המקומי ומנסה נואשות לחזור הביתה</span><span lang="en-US">. </span><span lang="he-IL">עקב השתלשלות מקרים מעניינת (שלא אכנס אליה) מושתל במוחו ידע ליצירה ושליטה בחורי תולעת (שהם הסיכוי היחיד שלו לשוב לכדור הארץ)</span><span lang="en-US">. </span><span lang="he-IL">הוא מנסה לחקור ולהבין מה אצור במוחו כדי לחזור הביתה</span><span lang="en-US">. </span><span lang="he-IL">סקורפיוס</span> <span lang="he-IL">מנסה לתפוס את קרייטון ולחלוב את בכוח את הידע ממוחו, על מנת להשתמש בידע הזה כדי ליצור נשק להשמדה המונית</span><span lang="en-US">, </span><span lang="he-IL">כיאה לנבל קלאסי</span><span lang="en-US">.</span>

<span lang="he-IL">כדאי להבין גם את המציאות הפוליטית ב</span><span lang="en-US">"</span><span lang="he-IL">פארסקייפ</span><span lang="en-US">": </span><span lang="he-IL">במרכז הסדרה נמצא עימות מתמשך ומסלים בין שני גזעים: ה</span><span lang="en-US">-Sebatians (</span><span lang="he-IL">גזע של דמויי אדם</span><span lang="en-US">), </span><span lang="he-IL">אשר להם חסרונות מוסריים משל עצמם</span><span lang="en-US">, </span><span lang="he-IL">בעיקר חשדנות וגזענות כלפי השונה מהם. סקורפיוס הוא מפקד צבאי בכיר בשירות הסביישנס. הגזע השני הוא</span> <span lang="he-IL">ה</span><span lang="en-US">-Scarans </span><span lang="he-IL">האכזריים והחזקים</span><span lang="en-US">. </span><span lang="he-IL">הסקארנס מתוארים כרוע המוחלט – הם רבים במספרם</span><span lang="en-US">, </span><span lang="he-IL">חזקים פיזית</span><span lang="en-US">, </span><span lang="he-IL">מחזיקים צבא אדיר וסכנת הפלישה שלהם לשטחם של הסביישנס קיימת באופן תמידי. המלחמה בין שני הגזעים היא בלתי נמנעת... ובין שני הגזעים האלה נמצא סקורפיוס. אבל מי הוא?</span>

<span lang="he-IL">אימו של סקורפיוס ובן זוגה הסביישנים הם ניצולים מהתרסקות של ספינה סביישנית, כתוצאה מתקיפה סקאראנית</span><span lang="en-US">. </span><span lang="he-IL">הם נופלים בשבי הסקארנים.</span> הבעל מוצא להורג באופן מיידי... והאישה האומללה עוברת אונס אכזרי בידי חייל סקארני, וזאת <span lang="he-IL">במסגרת ניסוי גנטי שמטרתו לבחון יכולת היתכנות של בן כלאיים בן שני הגזעים</span><span lang="en-US">. </span><span lang="he-IL">אפשר לראות כמעט מיד את האכזריות של הסקארנס – אפשר היה לעשות את זה במסגרת הפריית מבחנה</span><span lang="en-US">, </span><span lang="he-IL">אך הם עדיין בחרו לעשות זאת בדרך המוגדרת כלא פחות מאשר </span><span lang="en-US">"</span><span lang="he-IL">פשע מלחמה</span><span lang="en-US">". </span><span lang="he-IL">האונס</span><span lang="en-US">, </span><span lang="he-IL">ההריון</span><span lang="en-US">, </span><span lang="he-IL">אליו גוף סביישני לא מותאם מפאת השונות הביולוגית האדירה בין שני הגזעים, וכמובן הלידה הקשה עושים את שלהם</span><span lang="en-US">, </span><span lang="he-IL">ואימו של סקורפיוס מתה בלידה</span><span lang="en-US">. </span><span lang="he-IL">את הסקארנס זה לא מטריד במיוחד</span> <span lang="he-IL">מאחר שהם קיבלו את מה שרצו – בן כלאיים אשר שרד את הלידה </span><span lang="en-US">(</span><span lang="he-IL">אחד מתוך כ</span><span lang="en-US">-100 </span><span lang="he-IL">ניסויים שנכשלו</span><span lang="en-US">).</span>

<span lang="he-IL">הסקארנס ממנים </span><span style="font-family: Liberation Serif, serif;"><span lang="en-US">"</span></span><span lang="he-IL">אומנת</span><span style="font-family: Liberation Serif, serif;"><span lang="en-US">" </span></span><span lang="he-IL">שתגדל את יצור הכלאיים האומלל</span>. בואו נראה מי האומנת אשר גידלה את סקורפיוס ב-12 השנים הראשונות לחייו:



<span lang="he-IL">לא</span><span lang="en-US">, </span><span lang="he-IL">זו לא מרי פופינס</span><span lang="en-US">. </span><span lang="he-IL">זוהי טאוזה</span><span lang="en-US">, </span><span lang="he-IL">אשר שיטותיה לגדל ילד נעות על הספקטרום שבין ספרטה והאינקוויזיציה הספרדית, עם נגיעות של גסטפו</span><span lang="en-US">. </span><span lang="he-IL">הילד עומד בפני מסכת עינויים</span><span lang="en-US">, </span><span lang="he-IL">השפלות ואף שקרים על מוצאו</span><span lang="en-US">. </span><span lang="he-IL">כל מטרת הגידול הזה היא לדכא את צידו הסביישני של סקורפיוס</span><span lang="en-US">, </span><span lang="he-IL">ולחזק את צידו הסקארני</span><span lang="en-US">. </span><span lang="he-IL">טאוזה מאמינה שהגנטיקה החזקה של צידו הסקארני של סקורפיוס</span><span lang="en-US">, </span><span lang="he-IL">יכולים לעזור לגופו השברירי להתמודד עם הכאב והייסורים הבלתי נסבלים שנגרמו לו כתוצאה מהניסוי.</span><span lang="en-US"><br /> </span>

<img decoding="async" loading="lazy" class=" size-full wp-image-1487 aligncenter" src="/images/2016/10/tauza.png" alt="טאוזה" width="700" height="530"  sizes="(max-width: 700px) 100vw, 700px" /> 

<span lang="he-IL">הילד מצליח לשרוד את </span><span lang="en-US">12 </span><span lang="he-IL">השנים הראשונות בשבי</span> <span lang="en-US">ו</span><span lang="he-IL">מתחשל. לאחר שהוא מבין כי טאוזה משקרת לו על מוצאו, הוא נתקף רצון עז להבין מי הם הוריו האמיתיים וכיצב בא לעולם. כנגד כל הסיכויים, הוא מצליח לברוח</span><span lang="en-US">. </span><span lang="he-IL">הוא יוצר קשר עם הסביישנס ומציע להם את הידע שצבר אודות הסקארנס בתמורה למידע על מוצאו האמיתי</span><span lang="en-US">. </span><span lang="he-IL">הם רואים את הפונטנציאל בעיסקה ומשתכנעים למרות החשדנות האינהרנטית שלהם כלפי חייזרים ובני כלאיים</span><span lang="en-US">.</span>

<span lang="he-IL">סקורפיוס גדל בצל הסביישנס ומספר שנים אחר כך</span><span lang="en-US">, </span><span lang="he-IL">כאדם בוגר</span><span lang="en-US">, </span><span lang="he-IL">הוא מתחקה אחר עקבות אימו</span><span lang="en-US">. </span><span lang="he-IL">כאשר הוא מוצא את ספינתה ההרוסה (ומבין, פחות או יותר, מה קרה שם)</span><span lang="en-US">, </span><span lang="he-IL">הוא נתפס שוב על ידי מארב של הסקארנס</span><span lang="en-US">. הם הבינו מה כוונתו וחיכו לו בספינה ההרוסה של אימו.<br /> </span>

<span lang="he-IL">כשהוא שוב האסיר שלה, טאוזה מספרת לו את כל האמת על מוצאו ומוסיפה כי הסקארנס הגיעו למסקנה כי אין להם שימוש בסביישנס – ולכן יש להרוג את כולם</span><span lang="en-US">. אולם טאוזה שוב ממעיטה בערכו של סקורפיוס ואינה מבינה כי הבחור אשר לכדה אינו אותו ילד שברח ממנה לפני שנים. </span><span lang="he-IL">אצל סקורפיוס התהליך הושלם – הוא כעת שונא את הסקארנס עד מוות</span><span lang="en-US">. </span><span lang="he-IL">הוא מצליח להרוג את טאוזה באופן אכזרי ולברוח</span><span lang="en-US">. הוא לא מסתפק בכך, וחוזר עם תגבורת סביישנית על מנת לטבוח בספינה הסקארנית ששבתה אותו.<br /> </span>

<img decoding="async" loading="lazy" class=" size-full wp-image-1488 aligncenter" src="/images/2016/10/scorpy2.png" alt="סקורפיוס" width="700" height="438"  sizes="(max-width: 700px) 100vw, 700px" /> 

<span lang="he-IL">הפעם יש לסקורפיוס תחושת שליחות – להשמיד את הסקארנס בכל מחיר</span><span lang="en-US">, </span><span lang="he-IL">בכל אמצעי שיידרש</span><span lang="en-US">. </span><span lang="he-IL">בדיוק בנקודה זו נוצר הסקורפיוס שאנו מכירים – רצחני</span><span lang="en-US">, </span><span lang="he-IL">חסר מעצורים</span><span lang="en-US">, </span><span lang="he-IL">מניפולטיבי</span><span lang="en-US">, </span><span lang="he-IL">שורד וחדור מטרה</span><span lang="en-US">. רצונו העז "בליטרת הבשר" שלו, הוא הסיבה למאמציו הבלתי פוסקים לפתח את הנשק האכזרי מבוסס חורי-תולעת ולהכריע את המלחמה מול הסקארנס, וכן לקיבעון שלו ללכוד את קרייטון.<br /> </span>

סקורפיוס הוא דמות של נבל מצמרר, אשר עליו הולבש לפתע מימד מוסרי שקל מאוד להזדהות עימו, וזהו סוד קיסמו.

## אז מה היה לנו?

את הילדות בצילה של טאוזה אפשר לראות כ_טראומה ומערכת יחסים עכורה_. סקורפיוס נתקף ב_אובססיה_ למציאת הוריו, אשר בעטיה הוא _בורח_ מטאוזה. וכמובן... _העימות_ האלים בסוף.

<span lang="he-IL">הנבל הבא לקוח מהעולם המופלא של הארי פוטר, והוא בא מהמשפחה הכי טובה</span><span lang="en-US">.</span>

# בן הטובים



<span lang="he-IL">ברטי קראוץ</span><span lang="en-US">' </span><span lang="he-IL">הצעיר ("ג'וניור") – בחור מוכשר</span><span lang="en-US">, </span><span lang="he-IL">אינטליגנטי</span><span lang="en-US">, </span><span lang="he-IL">נצר לשושלת אריסטוקרטית של קוסמים טהורי דם</span><span lang="en-US">, </span><span lang="he-IL">בנו של בכיר מוערך במשרד הקסמים המופקד על מערכת אכיפת החוק ומועמד כמעט ודאי למשרת שר הקסמים</span><span lang="en-US">, </span><span lang="he-IL">בחור שקיבל את החינוך הטוב ביותר שניתן לקבל בעולם הקוסמות</span><span lang="en-US">, </span><span lang="he-IL">רב כישורים</span><span lang="en-US">, </span><span lang="he-IL">בעל פוטנציאל לגדולות… רוצח</span><span lang="en-US">. </span><span lang="he-IL">סאדיסט</span><span lang="en-US">. </span><span lang="he-IL">סוציופת</span><span lang="en-US">. </span><span lang="he-IL">ומשרתו הנאמן ביותר של וולדמורט</span><span lang="en-US">. </span><span lang="he-IL">מה קרה פה</span><span lang="en-US">, </span><span lang="he-IL">לעזאזל</span><span lang="en-US">?</span>

<img decoding="async" loading="lazy" class="alignnone size-full wp-image-1498" src="/images/2016/10/barty.png" alt="בארטי קראוץ'" width="700" height="461"  sizes="(max-width: 700px) 100vw, 700px" /> 

<span lang="he-IL">למעשה</span><span lang="en-US">, </span><span lang="he-IL">סיריוס מתאר לנו את מה שקרה על קצה המזלג</span><span lang="en-US">.</span>

<span lang="he-IL">אנו נתקלים בג</span><span lang="en-US">'</span><span lang="he-IL">וניור במשפטים הגדולים שנערכים לאוכלי המוות לאחר תבוסת וולדמורט הראשונה</span><span lang="en-US">. </span><span lang="he-IL">ג</span><span lang="en-US">'</span><span lang="he-IL">וניור</span><span lang="en-US">, </span><span lang="he-IL">בנו של ברטי קראוץ</span><span lang="en-US">', </span><span lang="he-IL">פקיד מוערך ביותר</span><span lang="en-US">, </span><span lang="he-IL">מתגלה לתדהמת קהילת הקוסמים כאוכל מוות אכזר במיוחד ונאמן לוולדמורט באופן כמעט פנאטי</span><span lang="en-US">. </span><span lang="he-IL">תגובת האב מדהימה</span><span lang="en-US">: </span><span lang="he-IL">הוא מסרב לפסול את עצמו מכס השפיטה</span><span lang="en-US">, </span><span lang="he-IL">ושולח את בנו להירקב באזקבאן</span><span lang="en-US">. </span><span lang="he-IL">האב גוזר את דינו של הבן באופן הפומבי ביותר האפשרי</span><span lang="en-US">, </span><span lang="he-IL">על מנת להוכיח את קשיחותו והרצינות בה הוא לוקח את תפקידו</span><span lang="en-US">. הוא מקווה כי יוכל להראות לעולם הקוסמות כי הוא האדם הראוי לעמוד בראש משרד הקסמים. אולם, </span><span lang="he-IL">מעשיו של האב ואכזריותו כלפי בנו פועלים כבומרנג, מכיוון שהקולגות שלו מסרבים לקבל את העובדה שאב יתאכזר כך לבנו. הוא מאבד את כוחו הפוליטי ומעמדו… וגם את בנו</span><span lang="en-US">, </span><span lang="he-IL">לאחר שמדווח כי נפטר בכלא ממחלה</span><span lang="en-US">.</span>

<span lang="en-US">14 </span><span lang="he-IL">שנה חולפות ואנו מגיעים לאירועים המתוארים ב</span><span lang="en-US">"</span><span lang="he-IL">הארי פוטר וגביע האש</span><span lang="en-US">": </span><span lang="he-IL">בשיא העלילה מתגלה כי ג</span><span lang="en-US">'</span><span lang="he-IL">וניור הסתתר בהוגוורטס כל אותה שנה, כחלק ממזימתו של וולדמורט</span><span lang="en-US">. </span><span lang="he-IL">הוא מנסה להרוג את הארי אך דמבלדור</span><span lang="en-US">, </span><span lang="he-IL">סנייפ ומקגונגל מצילים אותו ברגע האחרון</span><span lang="en-US">.</span>

<span lang="he-IL">דמבלדור מחליט להשקות את ג</span><span lang="en-US">'</span><span lang="he-IL">וניור בשיקוי אמת ולחקור אותו</span><span lang="en-US">. </span><span lang="he-IL">בנקודה זו מתחילה אחת הסצינות המרשימות ביותר ביקום של הארי פוטר</span><span lang="en-US">.</span>

## מונולוג הנבל

<img decoding="async" loading="lazy" class="alignnone size-full wp-image-1508" src="/images/2016/10/barty2.png" alt="בארטי קראוץ'" width="700" height="531"  sizes="(max-width: 700px) 100vw, 700px" /> <span lang="he-IL">ג</span><span lang="en-US">'</span><span lang="he-IL">וניור מספר להארי </span><span lang="en-US">(</span><span lang="he-IL">ולקורא</span><span lang="en-US">) </span><span lang="he-IL">בשפה ישירה עד כאב את הסיפור מנקודת מבטו בלי שקרים או סילופים</span><span lang="en-US">. האמת, </span><span lang="he-IL">כל האמת ורק האמת</span><span lang="en-US">. </span><span lang="he-IL">דרך אגב</span><span lang="en-US">, </span><span lang="he-IL">זהו אירוע שלמעשה לא חוזר על עצמו בסדרה</span><span lang="en-US">: </span><span lang="he-IL">מעולם לא תוארה לנו נקודת מבטו של נבל באופן כל כך בלתי אמצעי וישיר</span><span lang="en-US">. </span><span lang="he-IL">בדרך כלל נעשה שימוש בפלאשבק </span><span lang="en-US">(</span><span lang="he-IL">אשר פעמים רבות מפורש על ידי דמבלדור</span><span lang="en-US">) </span><span lang="he-IL">או שמדובר בנבל שפשוט לא ניתן להאמין לדבריו </span><span lang="en-US">(</span><span lang="he-IL">כמו לסטרנג</span><span lang="en-US">' </span><span lang="he-IL">הפסיכוטית או לושיוס האופורטוניסט</span><span lang="en-US">). </span><span lang="he-IL">הכי קרוב לכך קיבלנו ביומן של וולדמורט – אך הורקרוקס אינו יצור גשמי ושלם</span><span lang="en-US">, </span><span lang="he-IL">אלא רק חלק קטן מנשמתו של וולדמורט</span><span lang="en-US">.</span>

<span lang="he-IL">ג</span><span lang="en-US">'</span><span lang="he-IL">וניור מתאר באופן קר ומצמרר את הצד שלו בסיפור</span><span lang="en-US">: </span><span lang="he-IL">כיצד אביו הוורקוהוליק לא היה נוכח בחייו</span><span lang="en-US">, </span><span lang="he-IL">כיצד תמיד העדיף את עבודתו על פני בילוי עם משפחתו</span><span lang="en-US">. </span><span lang="he-IL">את המחסור המתמיד בדמות אב</span><span lang="en-US">. </span><span lang="he-IL">את הצטרפותו לאוכלי המוות</span><span lang="en-US">. </span><span lang="he-IL">כיצד החליף דמות אב אחת באחרת</span><span lang="en-US">. </span><span lang="he-IL">ומעל לכל</span><span lang="en-US">, </span><span lang="he-IL">כיצד הפעם היחידה בה אביו באמת התייחס אליו</span><span lang="en-US">, </span><span lang="he-IL">הייתה במשפט הראווה בה הוא שלח אותו לאזקבאן</span><span lang="en-US">, </span><span lang="he-IL">למרות תחנוניו ותחנוני האם</span><span lang="en-US">.</span>

<span lang="he-IL">הוא מתאר כיצד הצליח להימלט מאזקבאן</span><span lang="en-US">: </span><span lang="he-IL">זו אימו אשר מצליחה לבסוף לשכנע את קראוץ</span><span lang="en-US">' </span><span lang="he-IL">למלט את ג</span><span lang="en-US">'</span><span lang="he-IL">וניור מהכלא</span><span lang="en-US">. </span><span lang="he-IL">כמו סרסיי</span> <span lang="he-IL">גם היא אוהבת את בנה</span><span lang="en-US">, </span><span lang="he-IL">בניגוד לבן זוגה</span><span lang="en-US">. </span><span lang="he-IL">היא מתחלפת עם ג</span><span lang="en-US">'</span><span lang="he-IL">וניור</span><span lang="en-US">, </span><span lang="he-IL">מתחזה לו ומתה שם במקומו</span><span lang="en-US">. </span><span lang="he-IL">ג</span><span lang="en-US">'</span><span lang="he-IL">וניור עובר לגור בחשאי עם אביו</span><span lang="en-US">, </span><span lang="he-IL">ונאלץ לראותו יום</span><span lang="en-US">...</span><span lang="he-IL">יום מבעד לכישוף ה</span><span lang="en-US">-Imperius </span><span lang="he-IL">המוטל עליו</span><span lang="en-US">. </span><span lang="he-IL">בין </span><span lang="en-US">4 </span><span lang="he-IL">קירות יושבים השניים בתוך סיר הלחץ הזה</span><span lang="en-US">, </span><span lang="he-IL">והלחץ</span><span lang="en-US">, </span><span lang="he-IL">התיעוב והשנאה רק גוברים וגוברים</span><span lang="en-US">, </span><span lang="he-IL">עד ש</span><span lang="en-US">וולדמורט שומע על משרתו הנאמן ביותר אשר כלוא בבית אביו, והוא מגיע במפתיע לשחררו.<br /> </span>

<span lang="he-IL">ג</span><span lang="en-US">'</span><span lang="he-IL">וניור מספר כיצד הצליח להשתחרר משליטת אביו ולמלא את תפקידו במזימת וולדמורט. בעוד ג'וניור משתחרר מכישוף ה-Imperius, מושם אביו באותו הכישוף על מנת שלא יפריע למזימה.</span> <span lang="he-IL">הוא מספר כיצד אביו הצליח, בסופו של דבר, להשתחרר מכישוף השליטה המוחית ודלק אחרי בנו להוגוורטס... ועל העימות הבלתי נמנע ביניהם</span><span lang="en-US">. </span><span lang="he-IL">הוא אומר בפשטות מצמררת</span><span lang="en-US">: "</span><span lang="he-IL">הרגתי את אבי</span><span lang="en-US">", </span><span lang="he-IL">אבל הוא לא סתם הרג את אביו</span><span lang="en-US">: </span><span lang="he-IL">הוא הסווה אותו כעצם של חיה כלשהי וקבר אותו ביערות הסמוכים להוגוורטס. זוהי דרך מאוד מעשית להיפטר מגופה, אך יש כאן מימד נוסף: לקבור גופה ביער, היכן שחיות הבר יכולות למצאה ולכרסמה, הוא אקט של התרסה, שינאה ובוז ואף חילול כבוד המת.</span>

"בן הטובים שהתדרדר לפשע", הוא ארכיטיפ אותו ניתן למצוא ביצירות רבות ואף בחדשות. <span lang="he-IL">רולינג משתמשת בו כדי להניף תמרור אזהרה שאין להתעלם ממנו</span><span lang="en-US">: </span><span lang="he-IL">הורים</span><span lang="en-US">, </span><span lang="he-IL">אנא השקיעו בילדיכם במקום לפנקם בעושר חומרי</span><span lang="en-US">. </span><span lang="he-IL">כי אם תמשיכו להסב מהם את מבטכם… אתם עלולים למצוא את עצמכם בבית עם ברטי קראוץ</span><span lang="en-US">' </span><span lang="he-IL">ג</span><span lang="en-US">'</span><span lang="he-IL">וניור</span><span lang="en-US">.</span>

## אז מה היה לנו?

מה לא? _מערכת יחסים עכורה_ מאין כמותה, _טראומת_ המשפט והשליחה לכלא, _פרידה כפויה_ מאימא, _אובססיה_ לסגור חשבון עם האב ולבסוף _העימות_ האלים והבלתי נמנע.

<span lang="he-IL">הנבל הבא הוא מהמרשימים ביותר שהופיעו בשנים האחרונות בטלוויזיה</span><span lang="en-US">. </span><span lang="he-IL">הוא חווה הורות,</span> <span lang="he-IL">אך לא לאורך זמן</span><span lang="en-US">. </span><span lang="he-IL">היו לו הורים אך הם נטשו אותו ברגע שראו איזו מפלצת הם יצרו</span><span lang="en-US">. </span><span lang="he-IL">בואו נכיר את… קווין תומפסון</span><span style="font-family: Liberation Serif, serif;"><span lang="en-US">.</span></span>

# זה שאינו יודע לחמול



מדובר, כמובן, בקילגרייב מהסדרה "ג'סיקה ג'ונס". קצת אודות הסדרה: ג'סיקה ג'ונס היא גיבורת על אשר סובלת מהלם פוסט טראומטי בעקבות שבי והתעללות ממושכת (במהלכה גם נאנסה) על ידי קילגרייב. היא מצליחה להימלט בעור שיניה ומנהלת מאבק נורא מול קילגרייב במטרה לעצרו בכל מחיר.

<span lang="he-IL">קווין תומפסון (שמו המקורי של קילגרייב) הוא ילד אשר חולה במחלה ניוונית קשה</span><span lang="en-US">. </span><span lang="he-IL">הוריו</span><span lang="en-US">, </span><span lang="he-IL">מדענים מוכשרים</span><span lang="en-US">, </span><span lang="he-IL">החלו לחפש דרכים לרפא אותו בכל מחיר</span><span lang="en-US">. </span><span lang="he-IL">הם העבירו אותו תחת סדרת ניסויים קשה</span><span lang="en-US">, </span><span lang="he-IL">אשר בסופה זכה קווין בכוח בלתי צפוי</span><span lang="en-US">: </span><span lang="he-IL">שליטה מוחית באנשים באמצעות פקודות קוליות פשוטות</span><span lang="en-US">. לא ניתן לסרב לפקודה הניתנת על ידו, וניתן להבין כי זהו כוח רב עוצמה והרסני.<br /> </span>

<img decoding="async" loading="lazy" class=" size-full wp-image-1622 aligncenter" src="/images/2016/10/kilgrave1-1.png" alt="קילגרייב" width="700" height="389" /> 

<span lang="he-IL">קווין מתעמר בהוריו ומתנקם בהם על ידי שימוש בכוחו החדש </span><span lang="en-US">– </span><span lang="he-IL">במעשיהם הם אולי הצילו את חייו</span><span lang="en-US">, </span><span lang="he-IL">אך מבחינתו הם גזלו ממנו את ילדותו</span><span lang="en-US">. </span><span lang="he-IL">לדבריו</span><span lang="en-US">, </span><span lang="he-IL">הוא לא זכה מהם לחיבה או יחס ריגשי כלשהו</span> <span lang="en-US">אלא</span> <span lang="he-IL">היה עבורם לא יותר מניסוי מאתגר</span><span lang="en-US">.</span>

<span lang="he-IL">לאחר סדרת התעללויות מזעזעת בהוריו</span><span lang="en-US">, </span><span lang="he-IL">בשיאה הוא מורה לאימו להצמיד ללחיה מגהץ רותח</span><span lang="en-US">, </span><span lang="he-IL">אביו ואימו המזועזעים של קילגרייב נמלטים ונוטשים אותו </span><span lang="en-US">(</span><span lang="he-IL">והוא רק בן </span><span lang="en-US">10). </span><span lang="he-IL">קילגרייב משתמש בכוחו על מנת לנצל אנשים מסביבו ולקבל מחסה</span><span lang="en-US">, </span><span lang="he-IL">בגדים</span><span lang="en-US">, </span><span lang="he-IL">אוכל וכסף</span><span lang="en-US">. </span><span lang="he-IL">במקביל</span><span lang="en-US">, </span><span lang="he-IL">הוא מעסיק את עצמו</span><span lang="en-US">, </span><span lang="he-IL">במהלך שני העשורים הבאים של חייו בניסיון אובססיבי למחוק כל זכר לעצמו</span><span lang="en-US">.</span>

<span lang="he-IL">קילגרייב נתקל מחדש ההוריו בדרך לא צפויה</span><span lang="en-US">: </span><span lang="he-IL">ג</span><span lang="en-US">'</span><span lang="he-IL">סיקה ג</span><span lang="en-US">'</span><span lang="he-IL">ונס</span><span lang="he-IL">. ג'סיקה מעוניינת לשבור את קילגרייב בחקירה ולחלץ ממנו הודאה בפשעיו, על מנת לשחרר מהכלא ומהרשויות את כל אותם אומללים אשר נעצרו לאחר שביצעו פשעים תחת השפעתו ההיפנוטית. אולם לקילגרייב יש רצון ברזל והחקירה שלה נקלעת למבוי סתום.</span>

<span lang="he-IL">פריצת הדרך שלה מגיעה לאחר שהיא מזהה את החולשה הרגשית של קילגרייב כלפי הוריו</span><span lang="en-US">. </span><span lang="he-IL">זהו הכפתור היחיד שיש לה כדי ללחוץ עליו בנסיון לשבור אותו בחקירה</span><span lang="en-US">, </span><span lang="he-IL">ולכן היא מוצאת אותם ומפגישה אותם איתו. בחדר חקירות מאולתר הבנוי בתוך סביבה אטומה אשר מונעת מהשפעתו ההרסנית של קילגרייב לדלוף החוצה, לצד אמצעי ביטחון אשר ג'סיקה מקווה שיפעלו כהלכה, ומול עדים (אחד מהם בלש משטרה) מנסה ג'סיקה להקליט את הודאתו של קילגרייב. בזירת התרחשות זו מתרחש העימות הגדול (בה"א הידיעה!) בין הנבל להוריו. שימו לב לתיעוב הבלתי פוסק שג'סיקה חשה כלפי קילגרייב </span>(היא לא נופלת בפח המניפולציות שלו, אפילו לא לרגע), לעובדה שכל כך קשה לראות מתי קילגרייב מתכוון למה שהוא אומר ומתי זו סתם מניפולציה שטנית (אם בגלל שקילגרייב הוא דמות בלתי נתפסת או בגלל שדייוויד טננט הוא שחקן מצויין), ולבסוף, כיצד ברגע בו אנו בטוחים שאולי בכל זאת יהיה איזשהו חיבור ריגשי בין קילגרייב להוריו... הרגע הזה מתפוגג והסיטואציה הולכת לכיוון אלים ונורא.



<span lang="he-IL">קילגרייב בבגרותו הופך לאדם ללא אמפתיה וללא רגישות כלשהי לחיי אדם</span><span lang="en-US">. </span><span lang="he-IL">אנשים הם בעיניו כלי משחק טהור</span><span lang="en-US">, </span><span lang="he-IL">אמצעי לסיפוק יצרים ותו לא</span><span lang="en-US">. </span><span lang="he-IL">זהו אדם אשר אינו מסוגל ליצור קשר ריגשי עם אף אדם אחר</span><span lang="en-US">. </span><span lang="he-IL">הוא משלה עצמו כי הקשר בינו לבין ג</span><span lang="en-US">'</span><span lang="he-IL">סיקה הוא אהבה</span><span lang="en-US">, </span><span lang="he-IL">אך למעשה זהו ניצול נורא ואונס מתמשך</span><span lang="en-US">.</span>

<img decoding="async" loading="lazy" class=" size-full wp-image-1621 aligncenter" src="/images/2016/10/kilgrave2-1.png" alt="קילגרייב" width="700" height="392" /> 

<span lang="he-IL">קילגרייב הוא נבל אפקטיבי</span><span lang="en-US">, </span><span lang="he-IL">אך לאו דווקא בגלל ילדותו הטראגית או מאבק האימתנים שלו מול ג</span><span lang="en-US">'</span><span lang="he-IL">סיקה</span><span lang="en-US">. </span><span lang="he-IL">קילגרייב מצליח ללחוץ על הכפתורים שלנו לא מפני שאנו פוחדים לשלומנו</span><span lang="en-US">, </span><span lang="he-IL">אלא מפני שאנו פוחדים כי הוא יגרום לנו לפגוע ביקירינו</span><span lang="en-US">. </span><span lang="he-IL">ואם קילגרייב עושה זאת להוריו</span><span lang="en-US">, </span><span lang="he-IL">אשר ניסו לעזור לו בדרכם שלהם ואף הצילו את חייו</span><span lang="en-US">, </span><span lang="he-IL">הרי שהוא יהיה מסוגל להתאכזר לכל אדם הנקרה בדרכו</span> <span lang="he-IL">ואכן כך קורה</span><span lang="en-US">.</span>

<span lang="he-IL">ואולי הדבר הקשה ביותר לעיכול עבורנו,</span> <span lang="he-IL">הוא שהאיש מטיל האימה הזה לובש את הפנים אשר התרגלנו כל כך לאהוב</span> <span lang="he-IL">כשהן היו פניו של הדוקטור העשירי</span><span style="font-family: Liberation Serif, serif;"><span lang="en-US">.</span></span><figure id="attachment_1548" aria-describedby="caption-attachment-1548" style="width: auto" class="wp-caption aligncenter">

<img decoding="async" loading="lazy" class=" size-full wp-image-1548 aligncenter" src="/images/2016/10/drwho-1.jpg" alt="Doctor Who: The Doctors Revisited: Episode 10" width="700" height="392" /> <figcaption id="caption-attachment-1548" class="wp-caption-text">"היי, מי הזיז לי את הטארדיס?"</figcaption></figure> 

## אז מה היה לנו?

אתם רציניים? _טראומת_ הטיפולים הפולשניים, _מערכת יחסים עכורה_ שהתבטאה בהטלת טרור על ההורים האומללים, נטישת ההורים את הילד (_פרידה כפויה_), _האובססיה_ של קילגרייב להעלים כל פיסת מידע על עצמו ועברו, וכמובן... _העימות_ האכזרי מול ההורים.

# ונסיים עם... שקרן

<img decoding="async" loading="lazy" class=" size-full wp-image-1581 aligncenter" src="/images/2016/10/c35b05c69bbb58ca9a59cf8be28be7d28a328d6f364528aebdc2ac44b167f44b.jpg" alt="הג'וקר" width="460" height="276"  sizes="(max-width: 460px) 100vw, 460px" /> 

<span lang="he-IL">התחלנו עם שקרן, ולכן גם נסיים איתו: מי שראה את הסרט </span><span lang="en-US">"</span><span lang="he-IL">האביר האפל</span><span lang="en-US">", </span><span lang="he-IL">בוודאי זוכר שהג</span><span lang="en-US">'</span><span lang="he-IL">וקר אוהב לשמור על עמימות בנוגע לסיפור המקור שלו</span><span lang="en-US">. במהלך הסרט הוא </span><span lang="he-IL">מספר לפחות </span><span lang="en-US">2 </span><span lang="he-IL">גרסאות שונות של אותו סיפור מקור</span><span lang="en-US">. העמימות הזו היא</span> <span lang="he-IL">חלק מסוד קיסמו</span> <span lang="he-IL">של הג</span><span lang="en-US">'</span><span lang="he-IL">וקר</span><span lang="en-US">. </span><span lang="he-IL">אבל בסופו של דבר</span><span lang="en-US">, </span><span lang="he-IL">השקרים האלה לא עושים עלינו רושם</span><span lang="en-US">. </span><span lang="he-IL">בין אם מה שהוא מספר זה אמת או שקר</span><span lang="en-US">, </span><span lang="he-IL">אנחנו עדיין רוצים שבאטמן ילכוד אותו וימנע את פיגועי הטרור שהג</span><span lang="en-US">'</span><span lang="he-IL">וקר מבצע</span><span lang="en-US">.</span>

<span lang="he-IL">אבל רגע… אם סיפור המקור של <i>הג</i></span><span style="font-family: Liberation Serif, serif;"><span lang="en-US"><i>'</i></span></span><span lang="he-IL"><i>וקר</i> לא משנה את תפיסתינו לפיה הוא נבל מסוכן שיש לעצרו</span><span style="font-family: Liberation Serif, serif;"><span lang="en-US">, </span></span><span lang="he-IL">מדוע שזה ישנה לנו לגבי השאר</span><span style="font-family: Liberation Serif, serif;"><span lang="en-US">?</span></span>

## <span lang="he-IL">הסיפור של כולנו</span> {.ctl}

<span lang="he-IL">המוטיב המשותף האחרון של חבורת הנבלים הזו – כולם מספרים לעצמם </span><span lang="en-US">(</span><span lang="he-IL">ולנו</span><span lang="en-US">) </span><span lang="he-IL">סיפור</span><span lang="en-US">. </span><span lang="he-IL">ואצל כולם</span><span lang="en-US">, </span><span lang="he-IL">כמו אצל הג</span><span lang="en-US">'</span><span lang="he-IL">וקר</span><span lang="en-US">, </span><span lang="he-IL">הסיפור הזה מורכב מאוסף של מניפולציות ושקרים… כמו הפוסט הזה</span><span lang="en-US">. קוראים יקרים, </span><span lang="he-IL">אני מברבר כאן כבר 4000 מילה</span><span lang="en-US">, </span><span lang="he-IL">ומספר לכם נרטיב המורכב כולו ממניפולציות ושקרים</span><span lang="en-US">. </span><span lang="he-IL">אלו מניפולציות מכיוון שאני מספר לכם סיפור קורע לב על אנשים מנוולים</span><span lang="en-US">, </span><span lang="he-IL">תוך כדי שאני מעלים</span><span lang="en-US">, </span><span lang="he-IL">מטשטש או מתעלם מהפרטים שלא מסתדרים לי</span><span lang="en-US">. </span><span lang="he-IL">אלו שקרים</span><span lang="en-US">, </span><span lang="he-IL">מכיוון שאני מנסה לשכנע אתכם, ברוב חוצפתי, שהסיפורים האלה אמורים לשנות משהו בקשר לדעתנו על הנבלים</span><span lang="en-US">. </span><span lang="he-IL">אבל הג</span><span lang="en-US">'</span><span lang="he-IL">וקר מוכיח לנו שזה לא אמור להיות ככה</span><span lang="en-US">. </span><span lang="he-IL">אם אנו לא מוכנים לקבל את טבעו של הג</span><span lang="en-US">'</span><span lang="he-IL">וקר ללא כל קשר למקורו</span><span lang="en-US">, </span><span lang="he-IL">הרי שאנו אמורים לנקוט באותה דעה גם לגבי השאר</span><span lang="en-US">.</span>

<span lang="en-US">לור ספג מאביו יחס משפיל, אך עדיין זו אינה סיבה להפוך לרוצח המונים. כבן אצולה, קיבל ג'ופרי את החינוך הטוב ביותר </span>שאפשר היה להעניק לו בעולם בו הוא חי, ועדיין הוא בחר במודל חיקוי אלים, למרות שהיו לו כל הכלים להבין מה מוסרי וחוקי ומה לא. סילה יאר, הילדה שהלשינה על אימה וגרמה בכך להוצאתה להורג, מזכירה לי את המיתוס הסובייטי אודות הילד שהלשין על אביו, אשר באותו הלילה נאסף על ידי הק.ג.ב. למחנה עבודה ממנו מעולם לא שב. מסופר כי כששמע סטלין את הסיפור אודות הילד, הוא התבטא בחריפות: "ראיתם את החלאה הקטן? הלשין על אבא שלו!". סקורפיוס מצליח לשבות את ליבנו, מכיוון שהסיפור שלו אכן נוגע ללב. קל להזדהות עם הצורך של סקורפיוס להתנקם בסקארנים, אולם יש לי בעייה קשה עם שובל הגוויות של החפים מפשע שהוא מותיר אחריו. ברטי קראוץ' ג'וניור: אני לא זוכר שמערכת יחסים עכורה עם אב הינה סיבה מוצדקת להפיכה לרוצח, ולגבי קילגרייב... נו באמת, הלא מדובר כאן באמן המניפולציות למרחקים ארוכים. הוריו של קילגרייב לא ניסו להפוך אותו לשפן הניסויים שלהם, כפי שהוא אוהב לספר לעצמו. הם ניסו להציל את חייו ואף הצליחו בכך! קשה להאשים אותם על כך שנטשו אותו, ובפרט לאחר תקרית המגהץ המזעזעת.

<span lang="he-IL">הרשו לי לשתף אתכם בחזיון מטריד שיש לי</span><span lang="en-US">: </span><span lang="he-IL">כל אחד ואחד מהאנשים האלה</span> <span lang="he-IL">מדקלם לעצמו את מה שהוא רואה כסיפור חייו</span><span lang="en-US">. </span><span lang="he-IL">הוא משנן את סיפורו הבדוי מתוך פתק הנמצא מתחת לכרית שלו במיטה</span><span lang="en-US">, </span><span lang="he-IL">ודואג לעשות זאת באופן מושלם</span><span lang="en-US">. </span><span lang="he-IL">וביום שידור הפרק בטלוויזיה </span><span lang="en-US">(</span><span lang="he-IL">או, לחילופין, פירסום הטקסט הספרותי</span><span lang="en-US">), </span><span lang="he-IL">על במה ולאור זרקורים</span><span lang="en-US">, </span><span lang="he-IL">ניצב מולנו הנבל המדובר</span><span lang="en-US">, </span><span lang="he-IL">ובקול נרגש</span><span lang="en-US">, </span><span lang="he-IL">עיניים דומעות ורטוריקה שאין לעמוד בה</span><span lang="en-US">, </span><span lang="he-IL">הוא נואם ומדקלם באזננו את הנרטיב המניפולטיבי אותו הוא שינן בכישרון רב</span><span lang="en-US">. "</span><span lang="he-IL">אתם רואים</span><span lang="en-US">," </span><span lang="he-IL">הוא שואג לבסוף בגרון ניחר</span><span lang="en-US">, "</span><span lang="he-IL">זה בכלל לא אני</span><span lang="en-US">! </span><span lang="he-IL">זה הכל בגלל אבא ואימא</span><span lang="en-US">!" </span><span lang="he-IL">והסיפור נשמע כל כך משכנע באזננו</span><span lang="en-US">, </span><span lang="he-IL">ואנחנו נסחפים וכמעט משתכנעים, ושוכחים בדרך אמת אחת פשוטה ואכזרית</span><span lang="en-US">. </span><span lang="he-IL">והאמת הזו</span><span lang="en-US">, </span><span lang="he-IL">שהיא למעשה השורה התחתונה של הפוסט הזה</span><span lang="en-US">, </span><span lang="he-IL">מזכירה לנו שבסופו של יום, למרות טראומות הילדות, סיפור החיים הקשה וההורים הלא מתפקדים, נבל הוא עדיין… נבל</span><span style="font-family: Liberation Serif, serif;"><span lang="en-US">.</span></span>

_**תודתי הניצחית נתונה לשבע פיילוטאיות מופלאות אשר העלו את ההרצאה הזו על המסלול הנכון: [רותם ברוכין][7], מאיה גרשוביץ, איריס מזור, נבט טחנאי, הלה הראל, ריקה טייכהולץ והילה פלג.  
**_ 

_**תודה מיוחדת ל[ענבל שגיב נקדימון][8] ו[אהוד מימון][9] שסייעו בתרגום הסצינות מ"מסע בין כוכבים".**_

 [1]: /2016/10/21/%d7%a8%d7%a1%d7%99%d7%a1%d7%99%d7%9d-%d7%9e%d7%90%d7%99%d7%99%d7%a7%d7%95%d7%9f-2016/
 [2]: /images/2016/10/1.png
 [3]: /images/2016/10/2.png
 [4]: /images/2016/10/jeoffry.png
 [5]: https://en.wikipedia.org/wiki/Oedipus_the_King
 [6]: /images/2016/10/scorpy.png
 [7]: http://rotemwrites.com/
 [8]: http://www.metargemet.com/
 [9]: https://my2centssf.blogspot.com/