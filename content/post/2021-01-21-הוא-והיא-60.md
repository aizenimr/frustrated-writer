---
title: 'הוא והיא #60'
author: נמרוד איזנברג
type: post
date: 2021-01-21T09:27:17+00:00
guid: https://aizenimr.com/?p=3699
year: 2021
month: 2021/01
url: /2021/01/21/הוא-והיא-60/
featureImage: /images/2021/01/gender-buffy.webp
categories:
  - הוא והיא
tags:
  - באפי קוטלת הערפדים
  - טלוויזיה
  - ילדים
  - סגר

---
היא: שמתי לב שכשצופים בבאפי פעם שנייה...

הוא: פעם מה?

היא: שמים לב להמון דברים שלא שמים אליהם בפעם הראשונה.

הוא: רגע, פעם איך?

היא: הרבה מאוד פורשאדווינד שנותן משמעות חדשה להרבה סצינות.

הוא: ברור. בפעם ה... שנייה. בוודאי.

היא: כל מיני רמזים שלא שמתי לב אליהם.

הוא: בטח. כל זה בפעם ה... שנייה. חחחח.

היא: אמרת משהו?

הוא: כלום. (לעצמו) חובבנית.

היא: סליחה?!

הוא: אה... אמרתי את זה בקול רם, הא?

היא: יש לך בעייה עם מה שאמרתי?

הוא: ממש לא, מאמי. מה זה משנה כבר איזו פעם? לחלקינו זו פעם שנייה, לאחרים זו עשירית.

היא: פעם כמה?!

הוא: או אחת עשרה. יכול להיות שהתבלבלתי בספירה. כולנו בני אדם.

היא: כמה אחוז מהחיים שלך העברת בלצפות בבאפי?

הוא: לא הרבה.

היא: האם אהיה זקוקה ליותר מעשר אצבעות כדי לספור?

הוא: יש מצב שתצטרכי מחשבון.

היא: אתה מתכוון "בטוח תצטרכי מחשבון".

הוא: מחשבון קטן.

היא: בקיצר אני צריכה מחשבון מדעי שגם עושה לוגריתמים.

הוא: ומחשב אחוזי תחלואה.

היא: זה... מסביר כל כך הרבה.

הוא: שטויות. ראיתי באפי לא מעט פעמים, ותראי: יצאתי אדם פרודוקטיבי, נורמלי ומתפקד.

היא: הכל נכון, חוץ מהפרודוקטיבי, הנורמלי והמתפקד.

הוא: לפחות יצאתי אדם?

היא: כשאתה לא מצטט לי את ספייק.

הוא: חחח נראה לך שאני אצטט את אנג'ל הסחי?

היא: אתה יודע על מה באמת יצא לי לחשוב?

הוא: ג'יילס?

היא: אם הילדים באמת נהנים כל כך מבאפי, אולי אפשר להראות להם את הסידרה השנייה שנהניתי ממנה?

הוא: רגע אחד! את מתכוונת ל...

היא: נכון?!

הוא: שובר שורות!

(פאוזה)

הוא: סליחה, התכוונתי לאוז. ז'תומרת סופראנוס. הסמויה. משחקי הכס!

(פאוזה)

היא: אני אתן לך רמז.

הוא: דקסטר? כן, דקסטר! הכי לילדים!

היא: לא. הסדרה שמאוד אהבתי את שיר הפתיחה שלה.

הוא: רגע... אה! אני יודע!

היא: באמת?

הוא: A long time ago!

היא: נכון, אבל אין צורך ש...

הוא: we used to be friends...!

היא: שנייה, באמת זה לא נחוץ...

הוא: But I haven't thought of you lately at all!

היא: שיט, איך מכבים אותו עכשיו?

הוא: Come on now sugar!

היא: רוצה לראות באפי?

הוא: מהר! לסטרימר! ביפ ביפ!

היא: אלוהים, הדברים שאני צריכה לעשות כדי להעביר סגר.

&nbsp;