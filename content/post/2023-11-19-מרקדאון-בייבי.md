---
title: מרקדאון, בייבי
date: 2023-11-19T14:42:12+02:00
description: אודות שפת Markdown ותפקידה במחוללי אתרים סטטיים
author: נמרוד איזנברג
type: post
year: 2023
month: 2023/11
url: /2023/11/19/מרקדאון-בייבי/
featureImage: /images/2023/11/markdown.webp
featureImageAlt: עריכת טקסט בפורמט Markdown
series: הוגו
category:
  - כללי
tags:
  - כתיבה
  - בלוג
  - טכנולוגיה
  - גיקיות
  - הסחת-דעת
  - תכנות
  - הוגו
keywords:
  - תכנות
  - בניית אתרים
  - הוגו
  - מחולל אתרים סטטי
  - JAMSTACK
draft: false
toc: true
comment: true
---
## הקדמה
אז אחרי שקצת דיברנו על מה זה מחולל אתרים סטטי ועל מה כל הבלגן הזה, בואו נדבר רגע על שפת [מרקדאון](https://www.markdownguide.org/).
## מרק... מה?
מרקדאון הוא פורמט טקסט פשוט, קומפקטי ויעיל שנועד לאפשר כתיבת טקסט מעוצב וברור היטב.

למה הכוונה? שמספיק עורך טקסט פשוט (אפילו Notepad) כדי לכתוב טקסט בפורמט הזה. היופי בו הוא שאפשר להבין מה הולך שם גם בעין בלתי מזוינת, כלומר עין אנושית של אדם בלי יותר מדי הבנה טכנית.
## אבל למה זה צריך לעניין אותנו בכלל?
פשטות השפה והעבודה שמדובר בפורמט פתוח הפכו את מרקדאון לכלי עריכה פופולארי בפרויקטים רבים, בהם רצו לתת אופציה נוחה לעריכת טקסט בלי להיכנס להטמעה של כלים מסורבלים בסגנון של אופיס.

התוצאה היא שאחד השימושים הנפוצים *מאוד* במרקדאון הוא במחוללי אתרים סטטיים - *כל הפוסטים שאתם רואים בבלוג נכתבו או הומרו למרקדאון*, והמחולל של הוגו ממיר אותם ל-HTML בן רגע בכל פעם שאני מעדכן משהו באתר.

למעשה, המטרה הראשונית שלשמה הומצא הפורמט הזה הוא כפורמט מחליף ל-HTML - כותבים משהו במרקדאון, ואז ניתן להמיר את הטקסט בקלות ל-HTML כדי שנוכל להציג אותו בכל מיני מקומות.

בקיצור ולעניין: כדי לכתוב באתר המבוסס על מחולל סטטי, יש לכתוב את הטקסט במרקדאון, וזה ממש פשוט.
## למה זה כל כך פשוט?
בואו נחזור שנייה ל-[HTML](https://www.w3schools.com/html/).

העפתם פעם מבט על קוד כזה? זה קוד די מעצבן. עבור כל פיסקה או רכיב במסמך יש תג פותח וסוגר, וכל מיני מאפיינים מוזרים. במרקדאון, לעומת זאת, כל העסק הרבה יותר נקי וידידותי יותר לעין אנושית. אפשר להבין מרקדאון, *גם אם מעולם לא למדתם במרקדאון*.
## אפשר דוגמא?
בוודאי! בואו ניקח לרגע את הטקסט המעוצב הבא:
> # כותרת
> כאן יש לנו דוגמא למסמך פשוט עם כמה דוגמאות עיצוב בסיסיות.
>
> כאן יהיה **טקסט מודגש**, *טקסט נטוי*, וגם *טקסט נטוי שחלקו **מודגש***.
>
> אפשר גם לשים טקסט עם ~~קו חוצה~~, ואחריו [קישור לאתר ממש מגניב](https://aizenimr.com).
>
> או אפילו תמונה!
>
> ![דוב](http://placebear.com/200/200)

כך הטקסט הזה כתוב ב-HTML:
<div class="highlight" dir=ltr><pre tabindex="0" class="chroma"><code class="language-fallback" data-lang="fallback"><span class="line pre_nolines"><span class="cl">&lt;h1&gt;כותרת המסמך&lt;/h1&gt;
</span></span><span class="line pre_nolines"><span class="cl">&lt;p&gt;כאן יש לנו דוגמא למסמך מרקדאון פשוט עם כמה דוגמאות בסיסיות.&lt;/p&gt;
</span></span><span class="line pre_nolines"><span class="cl">&lt;p&gt;כאן יהיה &lt;strong&gt;טקסט מודגש&lt;/strong&gt;, &lt;em&gt;טקסט נטוי&lt;/em&gt;, וגם &lt;em&gt;טקסט נטוי שחלקו &lt;strong&gt;מודגש&lt;/strong&gt;&lt;/em&gt;.&lt;/p&gt;
</span></span><span class="line pre_nolines"><span class="cl">&lt;p&gt;אפשר גם לשים טקסט עם &lt;del&gt;קו חוצה&lt;/del&gt;, ואחריו &lt;a href="https://aizenimr.com"&gt;קישור לאתר ממש מגניב&lt;/a&gt;.&lt;/p&gt;
</span></span><span class="line pre_nolines"><span class="cl">&lt;p&gt;או אפילו תמונה!&lt;/p&gt;
</span></span><span class="line pre_nolines"><span class="cl">&lt;p&gt;&lt;img src="http://placebear.com/200/200" alt="דוב"&gt;&lt;/p&gt;
</span></span></code></pre></div><div class="panel_box"><a href="#" title="Copy Code" class="icon panel_icon panel_copy" style="background-image: url(&quot;/icons/copy.svg&quot;);"></a><a href="#" title="Toggle Line Numbers" class="icon panel_icon panel_lines" style="background-image: url(&quot;/icons/order.svg&quot;);"></a><a href="#" title="Toggle Line Wrap" class="icon panel_icon panel_wrap" style="background-image: url(&quot;/icons/carly.svg&quot;);"></a><a href="#" title="Toggle code block expand" class="icon panel_icon panel_expand panel_hide" style="background-image: url(&quot;/icons/expand.svg&quot;);"></a></div>
וכך אותו הטקסט כתוב במרקדאון (תוכלו ללחוץ על 3 הנקודות המופיעות בסוף הבלוק כדי לפתוח במלואו):

```
# כותרת המסמך
כאן יש לנו דוגמא למסמך מרקדאון פשוט עם כמה דוגמאות בסיסיות.

כאן יהיה **טקסט מודגש**, *טקסט נטוי*, וגם *טקסט נטוי שחלקו **מודגש***.

אפשר גם לשים טקסט עם ~~קו חוצה~~, ואחריו [קישור לאתר ממש מגניב](https://aizenimr.com).

או אפילו תמונה!

![דוב](http://placebear.com/200/200)
```
הקטע השני נטול תגיות והסימנים המוזרים שבו לא שוברים את רצף הקריאה, כך שהוא "נקי" יותר לעין, ונוח יותר לכתיבה בעורך טקסט.
## יש למרקדאון חוקים ודיקדוק?
בוודאי, רק צריך לזכור שיש למרקדאון כמה וכמה *ניבים* הנמצאים בשימוש. נכון לרגע זה אין תקינה אוניברסלית אחידה, אבל יש כללי אצבע בסיסיים שאפשר להיצמד אליהם בלי לחשוש:
| סוג טקסט                      | כתיבה במרקדאון                                 |
| ----------------------------- | ---------------------------------------------- |
| כותרת ראשית                   | # טקסט                                         |
| כותרת משנית                   | ## טקסט (בכל סולמית שמוסיפים הכותרת קטנה יותר) |
| **מודגש**                     | \*\*טקסט מודגש\*\*                             |
| *נטוי*                        | \*טקסט נטוי\*                                  |
| ציטוט                         | > טקסט מצוטט                                   |
| רשימה ממוספרת                 | 1. פריט<br>2. פריט<br>3. פריט                                        |
| רשימה לא ממסופרת              | \- פריט<br>\- פריט<br>\- פריט                                        |
| ```קוד של שפת תכנות```                     | \`\`\`<br>בלוק קוד שלם<br> \`\`\`<br>ואפשר גם \`לסמן חלק משורה באופן הזה\`                                      |
| [קישור](https://aizenimr.com) | \[טקסט\](כתובת הקישור)                         |
| תמונה                         | \!\[טקסט לתיאור התמונה\](image.jpg)            |

מניסיון - 4 הפריטים הראשונים נמצאים בשימוש תדיר.
## יש משהו מעצבן במרקדאון?
כן!

מה שהכי מעצבן משתמשים חדשים הוא הטיפול בשורה חדשה. למה הכוונה?

כשרוצים לשבור שורה, צריך להקיש אנטר *פעמיים*, או לחילופין לשים סימן \/ בסוף השורה לפני האנטר. אם לא עושים את זה, כל הטקסט שלכם ייראה לאחר ההמרה כאילו כולו כתוב בפיסקה אחת.

כן, זה לגמרי דבילי. אני משוכנע שיש הסבר כלשהו למה זה קיים, כמו שאני משוכנע שזה לא יעניין את רובכם כי זו סוגייה, ובכן, די דבילית כשאני חושב על זה.

אז מה הפיתרון? עורך טקסט נורמלי (תיכף אגיע לזה) יאפשר לכם להתמודד עם זה באופן אוטומטי ו"יסדר" לכם את הטקסט בלחיצת כפתור. לחילופין, אפשר פשוט להקיש 2 אנטרים בסוף השורה. באופן כללי זה הופך את הטקסט לברור יותר לעין בכל מקרה.
## איזה עורך מומלץ?
יש [מגוון עצום](https://geekflare.com/best-markdown-editors/) של עורכי טקסט המיועדים למרקדאון, כשהבעיה המרכזית היא תמיכה בכיווניות RTL (ימין לשמאל) עבור שפה כמו עברית.

אני משתמש ב[אובסידיאן](https://obsidian.md/) החינמית, אשר לא רק שמכילה תמיכה מובנית לעברית (כולל כיווניות ובדיקת איות) אלא גם מאגר מבהיל של תוספים המקנים לה יתרון עצום מבחינת פיצ'רים. נכון שהיא אינה קוד פתוח, אבל היא מחפה על כך בפשטות ונוחות הפעלה. באופן כללי, אובסידיאן לא נועדה רק לכתיבת קובץ יחיד, אלא מאפשרת לנו לסדר ערימה של קבצים (במקרה שלי - הפוסטים של הבלוג הזה) בצורה נוחה לעין כך שמתאפשר גם לקשר ביניהם ולארגן אותם לחבילה אחת מסודרת.

מחפשים חלופת קוד פתוח? יש את [Logseq](https://logseq.com/) המתהדרת אף היא באוסף תוספים משלה, וכמובן: תכנה חופשית ופתוחה. למען הכנות עליי להודות שהיא מעט פחות אינטואיטיבית, לטעמי.
## בפעם הבאה
פוסטים ו-Frontmatter. כנראה. יש מצב.