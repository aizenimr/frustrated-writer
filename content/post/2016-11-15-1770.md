---
title: מתנה דיפלומטית
author: נמרוד איזנברג
type: post
date: 2016-11-14T23:25:35+00:00
guid: https://aizenimr.wordpress.com/?p=1770
url: /2016/11/15/1770/
featureImage: /images/2016/11/addtext_com_mtywnzqwndmyntu-1.jpg
publicize_google_plus_url:
  - https://plus.google.com/108430814102045194842/posts/2mF61uFKSXk
publicize_twitter_user:
  - aizenimr
category:
  - הומור
tags:
  - גיקיאדה
  - מדע בדיוני
  - מסע בין כוכבים
  - סאטירה

---
הכל התחיל כשרייקר נתן את דאטה [במתנה][1] לקלינגונים.

זה היה במהלך ביקור ממלכתי של הקנצלר הקלינגוני באנטרפרייז. עשו לו הדגמה חיה עם דאטה והוא התלהב. תכל'ס, קשה להאשים אותו. זה בכל זאת אנדרואיד מאובזר היטב, חוץ מזה שהוא יודע לטפל בחתולים ולכתוב שירה. הקלינגונים לא מבינים בשירה, אבל יש להם פטיש לחתולים. זה ידוע. בקיצר, מפה לשם הקלינגוני הסתחבק עם רייקר ואמר לו שהאנדרואיד של האנטרפרייז מגניב בטירוף.

"אין בעיה," אמר רייקר, "קח אותו. עליי."

"סליחה?" אמר הקנצלר, "אתה בטוח ש..."

"עליי!"

הקלינגוני בכל זאת רצה לוודא ורייקר התקשר לפיקארד. פיקארד אמר שאם עליו, אז עליו. בקיצר, לקחו את דאטה. מילה של גבר זו מילה. זה ידוע. חבל רק שאף אחד לא אמר משהו ללה פורג' לפני. איך ששמע על זה קפצו לו הפיוזים.

"אל תדאג, נקנה חדש," אמר רייקר, אבל זה רק עיצבן אותו עוד יותר. גם ככה ג'ורדי היה עצבני מאז שלא נתנו לעלות לאנטרפרייז עם הגורמט (התיז את הקרן של המשגר ישר לעין של אובריאן, ואתם יודעים איך האירים נהיים עצבנים). בסוף הוא התפשר על תכשיט פחות אופנתי. הווייזור. לא יודע אם משהו סיפר לכם, אבל לג'ורדי אין לא בעיות ראייה ולא בטיח.

הקיצר, ניסו להחזיר את דאטה אבל הקלינגונים לא רצו. מה לא הציעו להם. הציעו להם מארז די וי די של "הדור הבא", אבל הקלינגונים העיפו אותם קיבינימט כשהם גילו שזה רק של העונה הראשונה. הציעו להם מארז של סרטי קולנוע... אבל כזה שכלל רק "סטארק טרק 5" ו"נמסיס". בסוף הציעו להם עיסקת חליפין עם ווסלי קראשר, אבל תראו לי אחד שמוכן לגעת בווסלי עם מקל. בקיצר - גורנישט.

אממה? ג'ורדי לא פראייר. עבר יום שלם עד שהקלינגונים שמו לב שהם [לא קיבלו את השלט רחוק][2]. ביקשו מג'ורדי את השלט. אמר להם זיבי. כל זמן שהוא לא מקבל אנדרואיד חדש - דאטה מקורקע ושילכו קיבינימט. לא נעים. בכל זאת, רייקר נתן את המילה שלו.

מה לא הציעו לו. הציעו לו מארז של סטאר וורס... אבל הוא כלל רק את הפריקוולים. הציעו לו גורמט חדש, אבל איך שאובריאן שמע את המילה "גורמט" ישר עשה להם את הקטע של אירי משוגע. בסוף הציעו לקחת את ווסלי קראשר. עד שהפדרציה הסכימה הקלינגונים התחרטו. אפילו להם יש גבול. נשאר. שמו לו איזולירבנד על הפה ליתר ביטחון.

אז זה המצב. אי שם ברחבי הגלקסיה ישנה ציפור טרף שתקועה עם אנדרואיד כבוי, וספינת פדרציה עם מהנדס עצבני שתקוע עם שלט ללא שימוש. ועל זה נאמר: מי שנותן לדביל למסור אנדרואידים, שלא יתפלא אם הוא נשאר רק עם הזין ביד.

 [1]: http://www.calcalist.co.il/local/articles/0,7340,L-3701705,00.html
 [2]: https://twitter.com/BenCaspit/status/798190225289859072