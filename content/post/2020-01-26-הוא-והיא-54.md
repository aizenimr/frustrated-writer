---
title: 'הוא והיא #54'
author: נמרוד איזנברג
type: post
date: 2020-01-26T21:33:13+00:00
guid: https://aizenimr.wordpress.com/?p=2800
year: 2020
month: 2020/01
url: /2020/01/26/הוא-והיא-54/
featureImage: /images/2020/01/gender_startrek-1.png
timeline_notification:
  - 1580074396
publicize_tumblr_url:
  - http://.tumblr.com/post/190482812698
category:
  - הוא והיא
tags:
  - מסע בין כוכבים

---
היא: מה אתה עושה?

הוא: מתכונן.

היא: מתכונן למה?

הוא: [פיקארד][1].

היא: פיקארד?

הוא: פיקארד!

היא: איזה פיק...

הוא: קפטן ז'אן לוק מאדר פאקר פיקארד.

היא: אהההה! אני אוהבת את השחקן הזה.

הוא: הוא לא שחקן, לעזאזל, הוא קפטן בצי הכוכבים ואף אחד לא ייקח לו את זה!

היא: אני רואה איתך.

הוא: מעולה, אני אתן לך מיד תדריך על...

היא: אין צורך.

הוא: מה זאת אומרת "אין צורך"?

היא: לא מעונינת בשום תדריך, אני בסך הכל רוצה לראות את פטריק.

הוא: אבל אז לא תהיה לך נקודת ייחוס.

(פאוזה)

היא: שים פיקארד.

הוא: אני שם, אבל אני בכלל לא מבין איך את יכולה להנות מ... יא אלוהים הם שמו קוביית בורג בפתיח!!!

היא: קוביית מה?

הוא: רואה על מה אני מדבר?

היא: נקודת ייחוס בתחת שלי.

הוא: הבורג חטפו את פיקארד והפכו אותו לאחד משלהם, וזו הפכה לטראומה לא פתורה אצלו. פגשנו לראשונה את הבורג ב...

היא: אין צורך.

הוא: אני מבין שהולכת להיות לנו בעיה רצינית.

היא: רגע, זה דאטה?

הוא: נכון! הוא בכלל מת ב"נמסיס", ופיקארד מצא שם את B-4 ואז...

היא: אין צורך.

הוא: אני באמת לא מבין איך את מצפה להיות אדם מתפקד ככה.

היא: ומה הסיפור של הרומולאנים?

הוא: אה, התפוצצה להם הפלנטה, וזה נושא שכוסה בסרט של ג'יי ג'יי אברהמס שהוא למעשה יצירה של יקום מקביל שנוצר כש...

היא: אין. צורך.

הוא: אין לי מושג מה נעשה כשתופיע פה סבן אוף ניין.

היא: סבן אוף מי?

הוא: אלוהים, זה להסביר ארבע עונות של וויאג'ר.

היא: לא, לא, לא, באמת אין צורך.

הוא: לפעמים אני לא מכיר אותך.

היא: זה בגלל שאין לך נקודת ייחוס.

הוא: סליחה, אני חושב שצברתי מספיק נקודות ייחוס בחיי. היו לי חיים מלאים.

היא: אני בטוחה. תזכיר לי מה מה עשית ביסודי?

הוא: ראיתי מסע בין כוכבים.

היא: ומה עשית בחטיבה?

הוא: הדור הבא.

היא: ובתיכון?

הוא: חלל עמוק תשע, אבל לא התמדתי.

היא: ובצבא?

הוא: ביקשתי שיקליטו לי וויאג'ר.

היא: ואחרי הצבא?

הוא: השלמתי את מה שלא התמדתי בחלל עמוק תשע בערוץ 23.

היא: ו...?

הוא: אנטרפרייז, אבל זה רק ארבע עונות עם פרק בורגים שחירבן את הטיימליין אז זה לא נחשב.

היא: והמסקנה היא...?

הוא: בקשר למה?

היא: החלטת לשגע אותי?

הוא: כן, אבל אני לא רואה איך זה קשור.

היא: עזוב, תראה לבד. אני ממש לא מתכוונת להתייחס לשטויות שלך.

הוא: רואה? אמרתי שתהיה לך בעיה עם נקודת ייחוס.

 [1]: https://www.cbs.com/shows/star-trek-picard/