---
title: ילד הרס
author: נמרוד איזנברג
type: post
date: 2020-08-05T10:16:26+00:00
guid: https://aizenimr.com/?p=3290
year: 2020
month: 2020/08
url: /2020/08/05/ילד-הרס/
featureImage: /images/2020/08/yeled-heres.webp
category:
  - הומור
tags:
  - סאטירה

---
נזמר נא שיר על ילד הרס,  
ונגידה כולנו בקול,  
כאשר עוד היה הוא רק נער,  
כבר היה עם פה ג'ורה גדול.  
גם אנשי עיתונות וטוויטיסטים,  
הם אמרו "שום דבר לא יועיל".  
הלא זה בן בליעל בלי אופי,  
לא יותר מגוש פסולת רעיל.

אם גוזלים מידיו צעצוע,  
בציוץ הוא את טוויטר חורך.  
הוא מכפיש אז מתוך שעשוע,  
מבלי דעת, מדוע ואיך.

ונדמה כי סביבו, כמו גרדת,  
מין עדת מאוסים מתגודדת.  
בלי מדוע ובלי כיצד,  
בלי היכן ובלי איך ולמה,  
בלי מצפון ובלי חרטה,  
העיקר שיש שם הרבה חרטא  
כי סביב ככינור וחליל,  
יש כזב, הכפשות וגם ארס.  
הוא מסביר לנו על פדופילים,  
איזה ילד אתה, ילד הרס.

ובזמן מגיפה משתוללת  
בין אנשי האומה קול עבר:  
שוד ושבר, עלה לו השתן,  
שיסתום את הפה, הבטלן.  
אז הרגיש ילד הרס כאילו  
הוא מוכרח את הג'ורה לפרוק,  
וכיוון שאין אופי במיל לו,  
האדיוט התגושש עם החוק.

הוא הגיש אז תביעות בלי שום קשר,  
עמותות הוא הכפיש וטינף.  
חייזרים, אנרכיסטים וסורוס,  
על כולם הוא החליט ללכלך.

ובלילות פורענות של מקלדת,  
מפזר הוא ריסוס טיפתי,  
גם שקרים, גם פייק ניוז וגם חרא  
יש מצב לטיפול תרופתי.  
אל תדאג ילד הרס, אל פחד  
כאן אצלנו הובן הפרינציפ  
אתה רק מדבר מהתחת  
וגם אין לך אופי בשיט

זהו זמר פשוט וידוע,  
אך לצער כולם יש המשך,  
הוא עדיין בטוויטר - מדוע?  
וכיצד וגם למה ואיך?