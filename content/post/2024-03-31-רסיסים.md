---
title: רסיסים 31/03/2024
date: 2024-03-31T13:05:16+02:00
description: רסיסי אקטואליה לתאריך
author: נמרוד איזנברג
type: post
url: /2024/03/31/רסיסים/
featureImage: /images/2024/03/Ronna_Romney_McDaniel.jpg
featureImageAlt: רונה מקדניאל
category:
  - הומור
tags:
  - סאטירה
  - אקטואליה
  - פוליטיקה
  - חרבות-ברזל
keywords:
  - רונה מקדניאל
  - ארה"ב
  - אקטואליה
  - חדשות
  - חמאס
  - חטופים
  - פרו
  - האטה
  - בחירות
  - משלחת
  - מו"מ
  - פינוי
draft: false
toc: true
comment: true
---
## רונה
רונה מקדניאל, יו"ר הועדה הרפובליקנית הלאומית [לשעבר](https://www.ynet.co.il/news/article/bk7oup9np), [הועזבה](https://edition.cnn.com/2024/03/26/media/nbc-news-ousts-ronna-mcdaniel/index.html) ע"י רשת NBC לאחר שהקולגות הפוטנציאלים שלה [מרדו בבוסים שלהם](https://www.ynet.co.il/news/article/s16jzi11k0), בעיקר בגלל שמקדניאל הרבתה לטעון כי עיתונאים הם מושחתים, מוטים, מעודדי משבר כלכלי, תומכים בזיופי בחירות ומפיצים תעמולה שקרית.

מרשת NBC נמסר כי הם בכלל לא מופתעים לאור העובדה שעיתונאים הם אנשים מושחתים, מוטים, מעודדי משבר כלכלי, תומכים בזיופי בחירות ומפיצים תעמולה שקרית.
## משלחת
נתניהו: [לא שלחתי](https://www.haaretz.co.il/news/politics/war-2023/2024-03-27/ty-article-live/0000018e-7ce0-d9f5-a7ae-7eed93b10000?liveBlogItemId=448581976#448581976) את המשלחת לוושינגטון כי רציתי להעביר מסר לחמאס.

תקשורת: מה המסר?

נתניהו: שעל הזין שלי.
## בחירות
במוצ"ש התקיימה [הפגנה](https://www.ynet.co.il/news/article/sycr3cby0) סוערת במיוחד בתביעה לקדם את המו"מ לשחרור החטופים והקדמת הבחירות.

הקואליציה: "אין לנו בעיה עם בחירות, נשמח לתאם עם החמאס הצבת קלפיות לחטופים בתקווה שידעו טוב-טוב למי הם צריכים להצביע."
## טלי
סערה לאחר [הפגנת משפחות החטופים](https://www.ynet.co.il/news/article/r1ype9ly0), בעקבותיה טענה טלי גוטליב כי המראות הזכירו לה הפגנה של טרוריסטים.

לאחר מחאת המשפחות אשר הזכירו כי החטופות [נאנסות](https://www.mako.co.il/news-military/2024_q1/Article-2b96e577d8b7e81026.htm) בשבי, אמרה גוטליב "נכון, אבל מאנסים אני מתפרנסת."
## איברים
בישראל זועמים על עלילות הדם הטוענות כי ישראל [קוצרת](https://www.the7eye.org.il/515023) איברים להשתלה מהרוגים פלסטינים: "עצם ההאשמה מרמז על תהליך קבלת החלטות כלשהו הנוגע לניהול והפעלת מערכת בריאות ממלכתית מסודרת ובעלת יכולת, ואנו מתנגדים לעצם הרעיון."
## פינוי
ראשי רשויות בצפון [מתריעים](https://www.haaretz.co.il/news/politics/2024-03-31/ty-article-magazine/.premium/0000018e-7fc0-d9f5-a7ae-7fcd0b140000) כי אם התושבים לא יחזרו לשיגרת החיים בהקדם, הקהילות יתפרקו ולא ישארו אזרחים שיסכימו לחזור.

ממשלת ישראל בתגובה: "לח... לחזור? זה... רעיון חדשני. לחזור. תנו לנו רגע לחשוב ו... נחזור אליכם עם תשובה."
## רולקס
משטרת פרו [פשטה](https://www.haaretz.co.il/news/world/america/2024-03-31/ty-article/.premium/0000018e-9357-d9a4-a7bf-df5feca60000) על ביתה של הנשיאה לאחר שהתגלה כי בבעלותה שעוני רולקס שהגיעו אליה, לכאורה, באופן לא חוקי.

נשיאת פרו: "ידיי נקיות, הן פשוט כבדות אחושרמוטה מכל הקאראטים האלה."
## חברות
פורום החברות הגדולות במשק מאפשר לעובדים [להצטרף](https://www.haaretz.co.il/tmr/news/2024-03-31/ty-article/0000018e-934d-d229-adae-93dfaed70000) להפגנות המחאה.

גולדקנופף: "להפגין? למה הם לא הולכים לעבוד?"
## האטה
ב"הארץ" [מדווחים](https://www.haaretz.co.il/news/politi/2024-03-31/ty-article/.premium/0000018e-90bc-d9a4-a7bf-dcfdb57a0000) על האטה בקצה הצמיחה, ניצול המשאבים והתקדמות הטכנולוגית של המין האנושי.

המין האנושי מסר כי אין לו זמן לעקוב אחרי העדכונים האלה בגלל מטוסי הכמטריילס שמשתילים לנו חיסונים במוח כדי שהיהודים ימשיכו לקבל תמלוגים על האיברים שהם קוצרים מילדים נוצרים והרוגים פלסטינים לפסח.