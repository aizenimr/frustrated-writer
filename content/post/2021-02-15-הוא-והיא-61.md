---
title: 'הוא והיא #61'
author: נמרוד איזנברג
type: post
date: 2021-02-15T08:07:02+00:00
url: /2021/02/15/הוא-והיא-61/
featureImage: /images/2021/02/gender-kindle.png
categories:
  - הוא והיא
tags:
  - זוגיות
  - ספרים
  - קינדל

---
הוא: אוקיי, מצאתי לך קינדל.

היא: סופסוף! ספר לי.

הוא: אז ככה: הייתה אופציה בין הדגם הישן יותר לחדש, אבל בסוף הלכתי עם ההמלצות והזמנתי לך את החדש.

היא: מה ההבדל?

הוא: חוץ מתאורת לילה? הוא 7 אינץ'.

היא: הוא&#8230; מה אמרת?

הוא: החדש הוא 7 אינץ', והישן הוא רק 6 אינץ'.

היא: אה.

הוא: המוכר הסביר לי ש-7 אינץ' משמעותית יותר טוב מ-6 אינץ'.

היא: היית צריך שהמוכר יסביר לך את זה?

הוא: בוודאי, היה לו על זה הסבר שלם.

היא: נשמה, אני הייתי יכולה להסביר לך ברגע.

הוא: אבל מאיפה את יודעת ש-7 אינץ' משמעותית יותר טוב מ-6 אינץ'?

היא: (לעצמה) זה הולך להיות ערב ארוך.

הוא: היה לו הסבר שלם על זה ששטח המסך מושפע מזה מאוד, ואנשים לא מודעים ש&#8230;

היא: האינץ' הנוסף ממש קובע, נכון?

הוא: נכון, זה&#8230; זה בדיוק מה שהוא אמר.

היא: סמוך עליי, נשמה &#8211; כל אינץ' נוסף ממש, אבל _ממש_ קובע.

הוא: אני מרגיש שאני מפספס פה משהו.

היא: אפשר לומר שיש רפרנס שעומד זקוף מולך.

הוא: כן, אני שונא את הקטעים האלה. זה קורה לי הרבה שאני מפספס דברים.

היא: אתה חושב?

הוא: כן, מסתבר שזה ממש קשה לבחור קינדלים.

היא: ברור. הקטע עם הקינדלים. _זו_ הבעיה.

הוא: והקטע עם ה-7 אינץ', הא? מי חשב!

היא: (לעצמה) כל בחורה שקוראת את הקטע הזה.

הוא: סליחה?

היא: לא חשוב, העיקר שבחרת את המכשיר הנכון.

הוא: היה לי ממש מזל. הוא הסביר לי מאוד באריכות.

היא: על זה אני מדברת!

הוא: אם הייתי יודע שכל כך תתלהבי מקינדל הייתי קונה לך לפני הרבה זמן.

היא: יש לו עוד יתרונות?

הוא: חוץ מהמידה?

היא: (לעצמה) אין מצב שהוא לא עושה את זה בכוונה.

הוא: אפשר לעבוד איתו איתו גם בחושך.

(פאוזה)

היא: טוב נו, בוא למיטה.

הוא: למה?

היא: כדי&#8230; שנספר אחד לשני סיפור לפני השינה, טוב?!

הוא: אי אפשר, נשמה. הקינדל יגיע רק בשבוע הבא.

## Comments

### Comment by אריק on 2021-02-17 14:01:13 +0200
OMG מי האכזר מבין השניים.  
הוא שמציג עצמו כמטומטם ונלחם את כבודו של האינצ' החסר לו, או שמא היא מקוננת על העדרו של האינצ' הנוסף, ומחשש לבטחונו האישי והרגשי שלו הוא מוזמן למיטה, אבל אללי רשע שכמוהו &#8211; עוד אינצ', רק בשבוע הבא 😉