---
title: על כנסים ודברים שבורים
author: נמרוד איזנברג
type: post
date: 2018-03-10T08:08:57+00:00
guid: https://aizenimr.wordpress.com/?p=2406
url: /2018/03/10/על-כנסים-ודברים-שבורים/
featureImage: /images/2018/03/hodor-1-150x150.jpg
timeline_notification:
  - 1520669338
publicize_twitter_user:
  - aizenimr
publicize_google_plus_url:
  - https://plus.google.com/108430814102045194842/posts/cZNKtbkMtJd
categories:
  - כללי
tags:
  - אוטיזם
  - הרצאות
  - עולמות

---
&#8230;ואז יום אחד אבחנו לנו את הילד על הרצף האוטיסטי. הסוף.

טוב, לא באמת הסוף. אבל מתישהו, אחרי תקופה ארוכה שנדרשה לי לצורך עיכול הנושא, התחלתי להרהר. כלומר, לחשוב בכל רם. כלומר, לחפור למלכת היופי. כלומר, היא החליפה את המנעול ומאז אני צריך להציג תעודת זהות כשאני רוצה להיכנס הביתה.

כשהילד שלנו אובחן כבעל צרכים מיוחדים, נחשפנו לקהילה שלמה של הורים בסיטואציות דומות. ואז ניסיתי להבין &#8211; איך זה מתבטא ביצירות שאני אוהב? ואני לא מדבר רק על אוטיזם אלא גם על פיגור שכלי, מוגבלויות פיזיות, עיכובים התפתחותיים כאלה ואחרים, וכו'. זה נראה כמו נושא שיהיה מרתק לחקור ולראות מה יש לז'אנר לומר. התוצאה היא ההרצאה אותה אני מתעתד להעביר ב[כנס עולמות הקרוב][1].

איך דמויות ביצירות ז'אנר המאובחנות עם תסמונות ולקויות שונות מיוצגות? האם הלקות "מסתירה" את הדמות? אילו פתרונות מוצעים להן בעולם הספקולטיבי בו הן מצויות? האם יש בכלל פתרונות כאלה? מה ההשלכות המוסריות והסוציולוגיות לפתרונות שכאלה? האם הם בכלל מעוניינים בפתרונות שכאלה? האם מישהו שואל אותם בכלל&#8230;?

אני בעיצומן של ההכנות לפיילוט, ואני יכול להגיד כבר עכשיו שמדובר בהרצאה מאתגרת להכנה. [צער גידול נבלים][2] נראית לי עכשיו כמשחק ילדים. בכנות מלאה &#8211; פעמים רבות אני נקרע בין הרצון להציג מוגבלויות שונות באופן נאמן ומכובד, לבין הרצון להכניס פן הומוריסטי (כהרגלי) ולו רק כדי שההרצאה תהיה קצת יותר נוחה לעיכול. אני עדיין לא בטוח לגמרי שמסגרת הזמן תספיק לכל מה שאני מתכנן, אבל אני משתדל לשמור על אופטימיות.

למיטב ידיעתי, לא נעשתה הרצאה דומה בכנסים בעבר _(אבל כמובן יכול להיות שאני טועה)_. לעומת זאת, השנה ישנן לפחות עוד שתי הרצאות בנושאים קרובים: גלי אחיטוב מעבירה [הרצאה בנושא מוגבלות נפשיות בספרי "הארי פוטר"][3], והילה בניוביץ' הופמן מעבירה [הרצאה בנושא הפרעות נפשיות בסדרת "ליג'ן"][4]. נמסר לי מהתכנייה שצפוי להיות אוסומי לגמרי.

ההרצאה שלי נקראת ["נכים, ממזרים ודברים שבורים"][5] (שם ההרצאה הינו פרפראזה על [ציטוט של טיריון לאניסטר][6]) והיא תתקיים ב<span class="sessionmetavalue">יום רביעי, 4/4/2018, בשעה 12:00 &#8211; 13:30 באולם אשכול 3 (בניין אשכול פיס, צמוד לסינמטק תל אביב). יש גם <a href="https://www.facebook.com/events/193467414583916/">דף להרצאה בפייסבוק</a>, למקרה שתרצו לקבל ממים, עדכונים ושאר בונוסים שלא ייכללו בהרצאה עצמה.</span>

בואו בהמוניכם, כי אחרת לא תוכלו לצפות בגיק נוירוטי המדבר על אנשים בעלי צרכים מיוחדים ביצירות ז'אנר, ושאינו מצליח להימנע מלהכניס פן אישי להרצאה מול זרים מוחלטים, עד כדי פריצה בבכי לעיני 70 איש!

ובהערת צד, אני חושב שאני צריך לשפר את כישורי הפרומושן שלי.

_עדכון: צוות התוכן המדהים של הכנס העלה את [צילום ההרצאה לרשת][7] במהירות שיא! אתם מוזמנים לסייר באופן כללי בפאנטום VOD, יש שם עוד אירועים מגניבים שתועדו._

 [1]: http://2018.olamot-con.org.il/
 [2]: /2016/10/31/%d7%a6%d7%a2%d7%a8-%d7%92%d7%99%d7%93%d7%95%d7%9c-%d7%a0%d7%91%d7%9c%d7%99%d7%9d-%d7%94%d7%a8%d7%a6%d7%90%d7%94/
 [3]: http://program.olamot-con.org.il/olamot2018/sessions/%D7%97%D7%92-%D7%94%D7%9E%D7%95%D7%9C%D7%93-%D7%91%D7%9E%D7%97%D7%9C%D7%A7%D7%94-%D7%94%D7%A1%D7%92%D7%95%D7%A8%D7%94
 [4]: http://program.olamot-con.org.il/olamot2018/sessions/%D7%90%D7%A0%D7%99-%D7%95%D7%90%D7%A0%D7%99-%D7%95%D7%90%D7%A0%D7%99-%D7%95%D7%90%D7%A0%D7%99-%D7%94%D7%A2%D7%95%D7%9C%D7%9D-%D7%A9%D7%9C-%D7%9C%D7%99%D7%92%D7%9F
 [5]: http://program.olamot-con.org.il/olamot2018/sessions/%D7%A0%D7%9B%D7%99%D7%9D-%D7%9E%D7%95%D7%96%D7%A8%D7%99%D7%9D-%D7%95%D7%93%D7%91%D7%A8%D7%99%D7%9D-%D7%A9%D7%91%D7%95%D7%A8%D7%99%D7%9D
 [6]: https://www.youtube.com/watch?v=NXKrzoSS8cI
 [7]: http://www.scifi.org.il/vod/video/%d7%a0%d7%9b%d7%99%d7%9d-%d7%9e%d7%95%d7%96%d7%a8%d7%99%d7%9d-%d7%95%d7%93%d7%91%d7%a8%d7%99%d7%9d-%d7%a9%d7%91%d7%95%d7%a8%d7%99%d7%9d/