---
title: אז איפה המכונה, קיבינימט?
author: נמרוד איזנברג
type: post
date: 2015-10-10T14:20:27+00:00
url: /2015/10/10/אז-איפה-המכונה-קיבינימט/
featureImage: /images/2015/12/doctor_the_grouch_by_wytrab8-d5z9wt71.jpg
publicize_google_plus_url:
  - https://plus.google.com/108430814102045194842/posts/2pgwqGU8cCK
publicize_twitter_user:
  - aizenimr
publicize_linkedin_url:
  - 'https://www.linkedin.com/updates?discuss=&scope=2138541&stype=M&topic=6058616917722218496&type=U&a=k6Vr'
categories:
  - הומור
tags:
  - אייקון
  - גיקיאדה
  - דוקטור הו
  - טלוויזיה
  - מדע בדיוני
  - מכונת זמן

---
את שרגא פגשתי כשהוא הופיע אצלי בתוך פח האשפה. על אמת.

יצאתי החוצה להוציא את הזבל, ואיך שפתחתי את הפח שמעתי אותו צורח: "חכה רגע, אל תזרוק עלי את הז&#8230;" ובדיוק בנקודה זו זרקתי עליו את הזבל.

הקיצר, אחרי שהוצאתי את השקית (אלוהים ישמור מה שהילדים שלנו מוכנים לאכול) הצצתי פנימה לפח. שרגא הוא אדם נמוך קומה ולא מרשים במיוחד, שאיכשהו הצליח לדחוס עצמו לפח זבל.

"אני לא נמוך, ותמחק את זה!" המשיך לצרוח עלי.

"למחוק מאיפה?"

"מהפוסט שאתה הולך לכתוב על זה."

"פוסט? אבל עדיין לא&#8230;"

"מחר אתה תכתוב על זה פוסט, סמוך עלי. קראתי אותו כבר והוא לא משהו. אתה עדיין עושה את שגיאת הכציב הזו עם ת' וצ'."

"רגע&#8230; אתה מתכוון ש&#8230;"

"בדיוק, אני נוסע בזמן והגעתי לפה עם <a href="https://www.facebook.com/%D7%9E%D7%9B%D7%95%D7%A0%D7%AA-%D7%94%D7%96%D7%9E%D7%9F-%D7%A9%D7%9C-%D7%90%D7%92%D7%95%D7%93%D7%94-%D7%99%D7%A9%D7%A8%D7%90%D7%9C%D7%99%D7%AA-%D7%9C%D7%9E%D7%93%D7%A2-%D7%91%D7%93%D7%99%D7%95%D7%A0%D7%99-%D7%95%D7%9C%D7%A4%D7%A0%D7%98%D7%96%D7%99%D7%94-789146407833880/timeline/" target="_blank" rel="noopener noreferrer">מכונת הזמן של האגודה</a>**."

"אתה רציני?! אבל&#8230; איפה המכונה?"

"אתה מסתכל עליה."

לא הבנתי על מה הוא מדבר, עד שראיתי בתוך מה עמד.

"רגע אחד&#8230; זה לא פח הזבל שלנו!"

"תגיד לי," זעף עלי שרגא, "איזה חלק במילה 'מכונת זמן' לא הבנת?"

"אתה רוצה לומר לי שזה העיצוב שבחרו למכונת זמן? פח זבל?"

"האמת זה לא היה העיצוב המקורי," מלמל שרגא במבוכה, "הם בהתחלה רצו שזה יהיה בסגנון של רקטה, כמו פרס הוגו."

"אז למה לא עשו את זה?"

"הם ראו באמצע שזה יראה יותר מדי כמו סמל פאלי, וכל הפרויקט נגנז. חוץ מזה, פח זבל משתלב יותר טוב בישראל של היום."

"לא יודע," עניתי בהיסוס, "נראה לי קצת לא אמין הקטע הזה של פח זבל בתור מכונת זמן."

"מה אתה אומר?!" התעצבן שרגא, "ותמהוני עם אובססיה לניתוחים פלסטים שמעמיס בחורות לתוך תא טלפון גדול מבפנים, רק כדי שיוכל לתקוע את עצמו בפרנדזון שלהן בזמן שהוא נלחם במלחיות עם דלקת גרון, נשמע לך יותר אמין?"

"צודק, לא חשבתי על זה."

[<img decoding="async" loading="lazy" class="alignnone wp-image-249 size-large" src="https://aizenimr.com/wp-content/uploads/2015/10/tardisdeloreanoriginal.jpg?w=696" alt="TardisDelorean.jpgoriginal" width="696" height="435" srcset="https://aizenimr.com/wp-content/uploads/2015/10/tardisdeloreanoriginal.jpg 960w, https://aizenimr.com/wp-content/uploads/2015/10/tardisdeloreanoriginal-200x125.jpg 200w, https://aizenimr.com/wp-content/uploads/2015/10/tardisdeloreanoriginal-768x480.jpg 768w" sizes="(max-width: 696px) 100vw, 696px" />][1]

"אתה לא היחיד," נאנח שרגא. "אם הייתי חושב רגע לא הייתי נתקע כאן."

"אז מה הסיפור של המכונה הזו? אתה יודע כמה מחפשים אתכם?" אמרתי לאיש המוזר והנמוך שהופיע בתוך פח הזבל, אשר לו האמנתי מייד שהוא נוסע בזמן בלי לבדוק אם הוא ברח מבית משוגעים.

"את זה תגיד למהנדסים הדבילים שבנו אותה ב-2376. כולה נכנסתי למכונה לעשות משהו קטן, והסתבכתי. הכל בגלל הידית הפעלה המחורבנת. במקום D, P ו-R כמו בכל אוטו נורמלי, הם שמו T,W,W,W. מי יכול להפעיל דבר כזה בלי להסתבך?"

"רגע," גירדתי את ראשי, "למה סימון כזה?"

"ראשי תבות של Timey Whimey Whibbly Wobbly. אתה מבין, ה-T מחזיר אותך לנקודת המוצא, וה-W-ים הראשון והשני מזיזים אותך קדימה ואחורה בהתאמה."

"ומה עושה ה-W האחרון?"

"קפה."

"ומה רצית לעשות עם המכונה?"

"קפה."

"ומאז אתה תקוע שם?"

"התבלבלתי בין W ל-W והידית נשברה לי כשרציתי לשים על T. מאז אני תקוע כאן, קופץ מהעבר לעתיד וחוזר חלילה. לפחות הקפה עדיין עובד."

"הבנתי!" צעקתי בהתלהבות. "ובכל הזמן הזה, אתה משיב על כנו את מה שהשתבש בעבר בתקווה שהזינוק הבא יחזיר אותך הביתה!"

"תגיד לי," אמר שרגא במבוכה, "איזה חלק במילה 'קפה' לא הבנת?"

"סליחה. העולם התרבותי שלי מורכב מסדרות טלוויזיה שראיתי בתחילת שנות התשעים."

[<img decoding="async" loading="lazy" class="alignnone wp-image-254" src="https://aizenimr.com/wp-content/uploads/2015/10/doctor_who_back_to_the_future_by_ratgirlstudios-d45ochp.jpeg?w=205" alt="" width="342" height="500" srcset="https://aizenimr.com/wp-content/uploads/2015/10/doctor_who_back_to_the_future_by_ratgirlstudios-d45ochp.jpeg 1000w, https://aizenimr.com/wp-content/uploads/2015/10/doctor_who_back_to_the_future_by_ratgirlstudios-d45ochp-200x292.jpeg 200w, https://aizenimr.com/wp-content/uploads/2015/10/doctor_who_back_to_the_future_by_ratgirlstudios-d45ochp-768x1122.jpeg 768w" sizes="(max-width: 342px) 100vw, 342px" />][2]

"אין לך מושג איזה ברוך זה," נאנח שרגא, "המכונה הזו היתה כל כך שימושית. היינו משתמשים בה כדי להרגיע את הרוחות אחרי כל כנס."

"למה אתה מתכוון?"

"אחרי כל כנס היו באים נודניקים ומבקשים שנחזיר אותם אחורה בזמן כדי שיוכלו לראות את כל מה שפיספסו. אז לא היינו לוקחים את כולם, אבל לפחות כמה פרוטקציונרים כדי שלא יעשו רעש. ככה היינו שומרים הכל על אש קטנה. הנה, לדוגמא, ככה עשינו אחרי שגיימן ביקר פה. כולם רצו להחתים אותו על הספר ההוא שהם שכחו בבית. היה דבר דומה עכשיו עם טד צ'יאנג."

"נראה לי שאני מבין על מה אתה מדבר. כל מי שפספס את הסדנא שלו רצה שיחזירו אותו אחורה בזמן, נכון?"

"לא בדיוק. כל מי שכן היה בסדנא ביקש 3 שעות מהחיים שלו בחזרה."

[<img decoding="async" loading="lazy" class="alignnone wp-image-256 size-full" src="https://aizenimr.com/wp-content/uploads/2015/10/image-9156835-9798-fc-550x550-silver.jpg" alt="image.9156835.9798-fc-550x550-silver" width="350" height="350" srcset="https://aizenimr.com/wp-content/uploads/2015/10/image-9156835-9798-fc-550x550-silver.jpg 350w, https://aizenimr.com/wp-content/uploads/2015/10/image-9156835-9798-fc-550x550-silver-200x200.jpg 200w, https://aizenimr.com/wp-content/uploads/2015/10/image-9156835-9798-fc-550x550-silver.jpg 150w" sizes="(max-width: 350px) 100vw, 350px" />][3]

"נשמע מאכזב. אז בעצם מה שאתה עושה כל הזמן זה לקפץ בין הזמנים תוך כדי שתיית קפה?"

"לא רק זה. לפעמים זורקים עלי זבל, הרי בכל זאת זה נראה כמו פח. אני מוצא בזבל דברים שימושיים. היי, רוצה כמה DVD-ים שזרקו לי פה הבוקר?"

"מה יש לך?"

"בוא נראה&#8230; זה פשוט ערימה די גדולה, לא מבין למה מישהו יזרוק אותם לפח בכלל. רוצה מטריקס רילודד?"

"לא."

"שליחות קטלנית 4?"

"לא."

"אולי 5?"

"מעדיף לאכול לעצמי אצבע."

"פרקים אי זוגיים של סרטי סטאר טרק?"

"לא במיוחד."

"כל פרקי X Files שנעשו אחרי שמאלדר עזב?"

"לא נראה לי."

"עונה 3 של אבודים?"

"ממש לא."

"פרקים מעונה 4 של באפי שלא כוללים את Hush או Restless?"

"אתה היית לוקח?"

"צודק, עדיף שיישאר בפח. טוב, לא נראה לי שיש לי עוד מה להציע לך. רוצה קפה?"

"מתוך פח זבל?"

"לא יכול להתווכח עם זה. יודע מה, אם אתה כבר פה, אולי תעשה לסחבק טובה?"

"מה אתה צריך?"

"אני צריך שתנהל שיחה רצינית עם <a href="https://vandersister.wordpress.com/" target="_blank" rel="noopener noreferrer">אחותו של ואנדר גרף</a>."

"אהה&#8230; זה לא בדיוק השם שלה. זה סתם כינוי אינטרנטי."

"כינוי או לא כינוי, היא לא יכולה <a href="https://vandersister.wordpress.com/2015/09/04/%D7%94%D7%A9%D7%A8%D7%92%D7%90-%D7%A7%D7%95%D7%95%D7%99%D7%9D-%D7%9C%D7%93%D7%9E%D7%95%D7%AA%D7%95/" target="_blank" rel="noopener noreferrer">ללכלך על שרגאים</a>! יודע איזה סרט היה לי עם אמא שלי כשהיא קראה את זה?"

"מצטער, לא חשבתי על זה. אבל היא נסתה להבהיר נקודה, אתה יודע. אני בטוח שלא כל מי שקוראים לו שרגא מתנהג ככה."

"מה נקודה, איזה נקודה? קראת בכלל מה היא אמרה? זה נראה לך הגיוני כל הסיפור עם קופסאות שימורים? יאללה, כל היפי נפש האלה מהשמאל, בגלל זה המדינה נראית כמו שהיא נראית, תאמין לי אני יודע מה אני&#8230;" \*פוף\*

וכמו שבא, כך נעלם השרגא, בתוך פח הזבל (סליחה, מכונת הזמן) של האגודה שנעדר כבר קרוב ל-500 שנה, תלוי מאיזה נקודת מבט אתם מסתכלים.

תכל'ס, ואנדר גרף צודקת. הוא באמת טיפוס מעצבן.

_** עדכון: אם אתם אי פעם עושים פוסט הומוריסטי על <a href="https://www.facebook.com/%D7%9E%D7%9B%D7%95%D7%A0%D7%AA-%D7%94%D7%96%D7%9E%D7%9F-%D7%A9%D7%9C-%D7%90%D7%92%D7%95%D7%93%D7%94-%D7%99%D7%A9%D7%A8%D7%90%D7%9C%D7%99%D7%AA-%D7%9C%D7%9E%D7%93%D7%A2-%D7%91%D7%93%D7%99%D7%95%D7%A0%D7%99-%D7%95%D7%9C%D7%A4%D7%A0%D7%98%D7%96%D7%99%D7%94-789146407833880/timeline/" target="_blank" rel="noopener noreferrer">מכונת הזמן של האגודה הישראלית למד"ב ופנטזיה</a>, תעשו לעצמכם טובה ודאגו ללנקק כהלכה משתי סיבות: 1) כי זה פשוט לא מנומס.  2) כי אתם לא רוצים להסתבך איתם. לידם המלאכים הבוכים זה כמו דובוני אכפת לי._

 [1]: https://aizenimr.com/wp-content/uploads/2015/10/tardisdeloreanoriginal.jpg
 [2]: https://aizenimr.com/wp-content/uploads/2015/10/doctor_who_back_to_the_future_by_ratgirlstudios-d45ochp.jpeg
 [3]: https://aizenimr.com/wp-content/uploads/2015/10/image-9156835-9798-fc-550x550-silver.jpg