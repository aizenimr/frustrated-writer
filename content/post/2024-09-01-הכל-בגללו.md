---
title: הכל בגללו
date: 2024-09-01T12:59:00+03:00
description: כמעט וניצחנו, אבל אז הגיע הפילוג
author: נמרוד איזנברג
type: post
year: 2024
month: 2024/09
url: /2024/09/01/הכל-בגללו/
featureImage: /images/2024/09/hatufim.webp
featureImageAlt: 
categories:
  - כללי
tags:
  - אקטואליה
  - מלחמה
  - חרבות-ברזל
keywords:
  - חטופים
  - עסקת שבויים
  - מחדל
  - חללים
  - שביעי באוקטובר
draft: false
toc: false
comments: true
---
\- הלו?

\- שלום.

\- שלום וברכה, זו ממשלת ישראל.

\- כן...?

\- רצינו ליידע אותך שקרה משהו נורא בעוטף עזה.

\- מה קרה?

\- פרצה [מלחמה](2023-11-02-רסיסי-ברזל.md) נוראה. מחבלים פרצו את הגדר וטבחו באוכלוסייה. יש הרוגים ומאות חטופים.

\- אוי ואבוי, זה נורא!

\- נכון, הפילוג בעם זה באמת נורא. 

\- ה... מה בעם?

\- הפילוג בעם. תראה למה זה גרם.

\- אתם בטוחים בקביעה הזו?

\- אני מבחינה בהטלת ספק מכיוונך.

\- זה בגלל שאני מטיל ספק בקביעה שלך.

\- הטלת ספק זה משהו שמפלגים עושים.

\- סליחה?

\- אני רק אומרת, לא צריך להיות אגרסיבי. גם אגרסיביות היא פעולה מפלגת.

\- עם כל הכבוד, לא נראה לי שהפילוג הוא זה שגרם לפריצת הגדר וטבח באזרחים.

\- אז מה כן?

\- את יודעת, הגורמים הרגילים. הזנחת העוטף, כישלון מודיעיני, מחדל צבאי, שאננות מדינית, תפיסה אסטרטגית כושלת של ממשלת ישראל ביחס ל...

\- נכון, הפילוג.

\- המילה "פילוג" לא יצאה מפי.

\- בגלל זה חשוב שהיא תצא ממני.

\- אבל מה הקשר לפילוג?

\- זה מה שהחריב את בית המקדש.

\- זין זה היה הפילוג.

\- אתה נשמע ממש מפלג.

\- גברת, בית המקדש נחרב כי אוסף קנאים דתיים עם החליטו להילחם במעצמת על, והתחילו לשרוף אחד לשני את האסמים במקום למצוא נשק יותר טוב מגוגואים ורוגטקות.

\- סליחה, אבל רוגטקה זה מה שהכניע את גוליית.

\- דוד וגוליית הוא מעשייה מקראית, המרד הגדול הוא אירוע מתועד.

\- אתה נשמע פלגן.

\- ואת נשמעת על סמים.

\- מקווה שלא נצטרך לטפל בך.

\- סליחה?

\- אני מתנצלת. רק אהבה, אהבת חינם זה מה שצריך עכשיו.

\- מה שצריך זה להחזיר את החטופים.

\- אנחנו מנסים אבל זה לא הולך. יש יותר מדי פילוג.

\- מה הקשר?

\- אי אפשר להגיע לניצחון מוחלט עם פילוג. זה מזיק ללחץ דם ועושה קמטים.

\- מה הקשר ניצחון מוחלט? אתם עובדים על עסקה?

\- עשינו עסקה מקודם והחזרנו כמה, אבל לא נראה לי שנעשה את זה שוב.

\- למה?

\- עסקה זה עניין מפלג.

\- איך בדיוק?

\- אני אתן לך דוגמא: ציר פילדלפי.

\- בתחת שלי ציר פילדלפי.

\- אבל יש איתו בעיה.

\- איזה בעיה? לא היינו עליו כבר 10 שנים.

\- נכון הוא עובר בין עזה למצריים?

\- נכון.

\- בול באמצע?

\- כן, הוא ממש על הגבול.

\- בבקשה: מפלג או לא?

\- בקיצר לא בא לך על עסקה.

\- לי דווקא בא על עסקה.

\- אז תעשי עסקה.

\- כרגע איני עוסקת בעסקה.

\- אז תקבלי גופות במקום חטופים.

\- אני מציעה שבמקום פלגנות...

\- באלוהים שלקחת משהו.

\- ...נסתכל חיובי על הנושא.

\- זה מת', נכון? את על מת'?

\- נניח ונקבל... עזוב נניח, הולכות להגיע גופות, נכון?

\- כמה שנים את כבר בטריפ?

\- ...וירצו לראיין אותן?

\- הן. גופות.

\- ...ראית פעם גופה עם דעה מפלגת?

\- לא, אבל ראיתי פסיכופטים מפלגים.

\- פסיכופטים לא מפלגים.

\- אני חולק.

\- אתה פלגן.

\- אני לא מאמין שהדיון הזה אפילו מתקיים.

\- אני דווקא שמחה שגם בשעה קשה זו של פילוג אנחנו מצליחים לנהל דיאלוג פורה, ולהגיע להסכמות נרחבות לגבי המצב.

\- הדיאלוג הזה לא פורה, ולא הגענו לשום הסכמות.

\- אתה לא הגעת כי אתה מפלג. אני דווקא הגעתי ביני לבין עצמי, וזה מה שחשוב.

\- לאיזה הסכמה הגעת?

\- שאני ממש בסדר.

\- איך הגעת לזה?

\- נכון עכשיו הכל חרא?

\- מזוקק.

\- והנה אני עדיין כאן.

\- התכוונת *אנחנו* כאן, לא?

\- לא. *אני* כאן. אמרתי לך כבר שאתה מפלג?