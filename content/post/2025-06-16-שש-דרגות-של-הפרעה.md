---
title: שש דרגות של הפרעה
date: 2025-06-16T14:36:10+03:00
description: זהירות, זוהי הפרעת אמת
author: נמרוד איזנברג
type: post
url: /2025/06/16/שש-דרגות-של-הפרעה/
year: 2025
month: 2025/06
featureImage: /images/2025/06/pikud-haoref.webp
featureImageAlt: התרעת פיקוד העורף על שיגור מטח
categories:
  - הומור
tags:
  - סאטירה
  - חרבות-ברזל
  - מלחמה
  - אזעקות
  - פיקוד-העורף
  - אקטואליה
keywords:
  - התרעות
  - צבע-אדום
  - פיקוד-העורף
  - מרחב-מוגן
draft: false
toc: false
comments: true
---
(ציפצוף חזק)

\- שיט! האיראנים מגיעים! אני מרגיש את הסוף, הכל אבוד! כולם לממ"ד!

(צלצול טלפון)

\- נו מי זה עכשיו, לעזאזל?!

\- אזרח יקר, כאן פיקוד העורף.

\- אה, זה אתם. בדיוק עכשיו שמענו את ההתרעה, אנחנו נכנסים ל...

\- אין צורך, אדוני.

\- אבל הרגע קיבלנו התרעה.

\- [בשיטה החדשה](https://www.mako.co.il/news-military/f239747af17c5910/Article-fa924344e7e6791027.htm) לא צריך להיכנס לממ"ד מייד. זו רק התרעה מקדימה.

\- וואללה.

\- אין צורך להיכנס לפאניקה, אזרח יקר.

\- לא הייתי בפאניקה.

\- פיקוד העורף בטוח.

\- נשבע לכם.

\- פיקוד העורף שמח.

\- תודה לכ... רגע, אני שומע עכשיו עוד אחת! מאמי, תיכנסו לממ"ד! תכניסי את החתולים! תקשרי את הילדים! למה לא הסדרתי צוואה?!

\- אזרח יקר, כאן פיקוד העורף.

\- אתם עדיין פה?

\- פיקוד העורף מעולם לא עזב.

\- גם ההתרעה הזו...

\- מקדימה בלבד.

\- זה מה שאמרתם על הקודמת.

\- הקודמת היתה מקדימה, וזו ההקדמה שבאה אחרי ההקדמה הראשונה.

\- אתה מערבב אותי עכשיו?

\- פיקוד העורף רוצה לוודא שתהיה ליד מרחב מוגן.

\- אני בבית.

\- מצוין, אזרח יקר, השיטה עובדת.

\- איזה עובדת, הורדתם לי שנה מהחיים עם [צליל מהתחת](https://www.mako.co.il/nexter-news/Article-233f0c2e3394291026.htm?Partner=interlink).

\- אין צורך להיכנס לפאניקה, אזרח יקר.

\- אתה רומז שאני פסיכי?

\- פיקוד העורף נמצא כאן בשבילך, אזרח יקר.

\- באלוהים שאפשר היה [לוותר](https://www.mako.co.il/nexter-guide/Article-8293af607437791027.htm) על כל זה.

\- פיקוד העורף קשוב. אתה רגוע?

\- ממש לא.

\- פיקוד העורף שמח.

\- פיקוד העורף בכושלאימא שלי.

\- תודה. 

\- תגיד, אתה מקשיב בכלל למה שאני... שיט, הנה אזעקה! תסגרו דלתות! תקחו מנות קרב! אני שומע את חמינאי בחלון! למה לא למדתי פרסית?!

\- אזרח יקר, כאן פיקוד העורף.

\- נו, מה עכשיו?

\- הכל בסדר, פיקוד העורף שמח שנכנסתם לממ"ד.

\- וואללה יופי.

\- אבל אתה עושה רעש.

\- רגע מה

\- פיקוד העורף רוצה שכולם ייכנסו לממ"ד רגועים ובשקט. ובשלבים.

\- אחרי שהקפצת אותנו שלוש פעמים?

\- פיקוד העורף חושב עליך כל הזמן, אזרח יקר.

\- גם אני חושב עליך, פיקוד העורף.

\- פיקוד העורף שמח לשמוע.

\- אבל לא בצורה שהיית רוצה.

\- פיקוד העורף אינו פנוי ריגשית לנהל קשר בתקופה זו.

\- לא נראה לי שאתה פנוי לקשר בכלל.

\- פיקוד העורף אומר כי אלה היו מילותיה המדויקות של האקסית של פיקוד העורף.

\- מה קרה ביניכם?

\- פיקוד העורף חש שהוא מיצה את הקשר.

\- כן?

\- פיקוד העורף הרגיש כי קיימת אי התאמה עם האקסית בנושאים רבים בשלל סוגיות.

\- זה בדרך כלל מה שקורה.

\- פיקוד העורף הרגיש חוסר כימיה גם במישור המיני.

\- זה הכי מבאס.

\- פיקוד העורף הזמין את האקסית לארוחה, ואמר לה שהם צריכים לדבר.

\- זה בטח היה קשה. איך היא הגיבה?

\- היא לא הגיבה עד הארוחה הבאה, בה פיקוד העורף אמר שמיצינו את הקשר.

\- רגע.

\- במפגש הבא פיקוד העורף בישר לאקסית כי קיימת איתה אי התאמה בנושאים רבים בשלל סוגיות.

\- מתי נפרדתם יא שבור?

\- פיקוד העורף לא הצליח לסיים את התהליך.

\- מפתיע.

\- פיקוד העורף נשבר כשגילה שהאקסית הצטרפה למערכת יחסים פוליאמורית עם החבר'ה שאמרו "נחש צפע" ו"שרב כבד" במלחמת המפרץ, כי היא אהבה את התכליתיות שלהם במיטה.

\- גם אני הייתי מעדיף אותם במיטה.

\- פיקוד העורף נותר בלימבו.

\- מה עם הלימבו שלי, פיקוד?

\- רק אימא של פיקוד העורף קוראת לו פיקוד.

\- סליחה.

\- פיקוד העורף לא סולח והוסיף עוד 3285 שלבים לתהליך.

\- לך לעזאזל.

\- פיקוד העורף שומע, אזרח יקר.

\- תמות.

\- פיקוד העורף מאחל לך בהצלחה בהמשך דרכך, אזרח יקר.

\- מאחל לך למות בשלבים.

\- פיקוד העורף שרוי עכשיו בדיכאון והרהורים אקזיסטנציאליסטים.

\- מקווה שזה השלב הראשון.

\- אזרח יקר, כאן פיקוד העורף.

\- כן?

\- פיקוד העורף רוצה לשקם את היחסים, אזרח יקר.

\- יופי.

\- פיקוד העורף מעוניין לבנות מחדש יחסים עם האזרח היקר המושתתים על אמון וקרבה.

\- יופי, מתי אתה תוציא אותי מכאן?

(פאוזה)

\- הלו? פיקוד העורף? מה קורה?

\- שיחה על שיקום היחסים היא השלב הראשון.

\- אהכושלרבאק יא זין.
