---
title: 'הוא והיא #49'
author: נמרוד איזנברג
type: post
date: 2019-05-18T06:00:51+00:00
guid: https://aizenimr.wordpress.com/?p=2542
url: /2019/05/18/הוא-והיא-49/
featureImage: /images/2019/05/sigil-1.png
timeline_notification:
  - 1558159333
publicize_tumblr_url:
  - http://.tumblr.com/post/184959146663
category:
  - הוא והיא
tags:
  - דרקונים
  - טלוויזיה
  - משחקי הכס
  - פנטזיה

---
_**אזהרת ספוילרים עצבנית למשחקי הכס, עונה 8!**_

הוא: (רואה משחכס) לא, לא, לא!

היא: רואה מה קורה כשמעצבנים בלונדינית?

הוא: דאני! מה הולך פה?!

היא: מה שהולך פה היה צפוי לגמרי.

הוא: איך צפוי, מה צפוי לעזאזל?!

היא: היא פסיכופטית, עוד לא הבנת?

הוא: אבל...

היא: שום אבל. היא פסיכופטית מהרגע שהתחילה הסדרה. פשוט לא רציתם לראות או להבין את זה.

הוא: אב... אבל היא הייתה אמורה...

היא: להיות דיקטטורית פסיכופטית.

הוא: לא נכון! היא היתה אמורה להרוס את הסדר הפגום הקיים!

היא: זה מה שכל הדיקטטורים הפסיכופטים אומרים.

הוא: תפסיקי לקרוא לה ככה!

היא: להפסיק לקרוא לפסיכופטית "פסיכופטית"?

הוא: את עשית את זה שוב! והיא לא.

היא: היא כן.

הוא: תפסיקי לומר את זה! רק בגלל שהיא שרפה את הזקנה ההיא בעונה 1, ואת סוחרי העבדים בעונה 4, ואז את הצבא של הלאניסטרים ואחר כך את אבא ואח של סאמוול ואז את ואריז ואני לא זוכר עכשיו לאיזו נקודה חתרתי.

היא: חתרת לנקודה שהיא פסיכופטית.

הוא: סליחה, אבל היו לה החלטות קשות לקבל.

היא: גם את זה אומרים כל הדיקטטורים הפסיכופטים.

הוא: לפעמים צריך לעשות דברים קשים.

היא: גם את זה אומרים כל הדיקטטורים הפסיכופטים.

הוא: צריך להשליט מרות נגד מי שמנסה למרוד בך!

היא: תפסיק להגיד דברים שאומרים כל הדיקטטורים הפסיכופטים, טירון.

הוא: אבל...

היא: עכשיו תסביר לי מה היה הקטע בינה לג'ון.

הוא: היה ביניהם רומאן, אבל אז הסתבר שהם בעצם קרובי משפחה.

היא: אז מה שאתה אומר לי בעצם שהוא נפרד מפסיכופטית בלונדינית שיש לה דרקון?

הוא: היא. דודה. שלו.

היא: דיקטטורית. פסיכופטית. דרקון. נפרד ממנה.

הוא: אבל... אבל...

היא: הוא באמת לא יודע כלום, ג'ון סנואו.

הוא: אוף! אבל... אוף, דאני, מה את עושה?!

היא: את החלום שלי, זה מה שהיא עושה!

הוא: את המה שלך?!

היא: לא ידעתי אף פעם להגדיר את זה, אבל עכשיו אני מבינה בדיוק מה רציתי בחיים. רק דרקון היה חסר לי.

הוא:

היא: יש לך מושג מכמה אנשים הייתי שמחה להיפטר? ועוד בכזה סטייל!

הוא:

היא: איזה דרקון משוכלל! איך לא נגמרת לו האש?

הוא: השיחה הזו מטרידה מדי, כמו הפרק שעכשיו ראינו. אני קם מוקדם מחר, מתי להעיר אותך?

היא: אל תעיר אותי לפני שש וחצי כי אני עשויה לפגוע בך.

הוא: את... מתכננת לחפש עכשיו דרקון לשימוש עצמי, נכון?

היא: בוא נגיד ככה - ברגע שיהיה לי דרקון אימתני שאוהב לשרוף אנשים, אתה תהיה הראשון שיידע.

הוא: זו לא התשובה שרציתי לשמוע, לעזאזל!