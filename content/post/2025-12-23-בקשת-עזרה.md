---
title: בקשת עזרה
date: 2025-12-23T09:24:53+02:00
description: פרופיל הפייסבוק שלי נחסם - מישהו בקהל יכול לעזור?
author: נמרוד איזנברג
type: post
guid: https://aizenimr.com/2025/12/23/%D7%91%D7%A7%D7%A9%D7%AA-%D7%A2%D7%96%D7%A8%D7%94/
year: 2025
month: 2025/12
featureImage: /images/2025/12/no-facebook.webp
featureImageAlt: לוגו של פייסבוק מאחורי תמרור "אין כניסה"
categories:
  - כללי
tags:
  - פייסבוק
  - עזרה
  - תסכול
  - טכנולוגיה
  - סושיאל
draft: false
toc: false
comments: true
---
אני יודע שאין יותר מדי עוקבים לבלוג הזה (עדיין אינני סופר רבי המכר שאני מתכנן להיות) אבל בכל זאת אנצל את הבמה הזו כדי לבקש עזרה.

ב-30/11 נחסם פרופיל הפייסבוק שלי בגלל טענה מוזרה על "הפרת כללי סייבר-סקיוריטי", כלומר הפצת לינקים זדוניים וכיו"ב. כמובן שלא עשיתי דבר כזה.

הסתבר לי שמדובר בבעיה נפוצה הנובעת ממנגנון ה-AI של פייסבוק המגיע למסקנות מוטעות לגבי תוכן שאנשים מפרסמים. בגלל שמדובר בתהליך אוטומטי לחלוטין, יש לא מעט אנשים הנחסמים מפייסבוק על לא עוול בחפם. יש אפילו [סאב-רדיט בנושא](https://www.reddit.com/r/facebookdisabledme/).
{{< figure
  src="/images/2025/12/facebook-appeal.webp"
  alt="פייסבוק מאשרים שהגשתי ערעור"
  caption="פייסבוק מאשרים שהגשתי ערעור"
  class="figure-center"
>}}

ערערתי על החסימה כמעט מייד. צריך לערער תוך 180 יום לפני שהפרופיל הולך לאיבוד לתמיד. מאז אני רואה את ההודעה הזו בכל פעם שאני מנסה להיכנס לפייסבוק. חדי העין ישימו לב שהם אומרים שבדר"כ הם מטפלים בזה תוך יום.

הם לא.

מאז עברו כבר 3 שבועות, ולהפתעתי קיבלתי עוד הודעה מפייס: עדיין לא קיבלנו את העירעור שלך. זה הקטע בו באמת התחלתי להילחץ, מכיוון שזו לכאורה אינדיקציה לזה שהתהליך בפייסבוק לא באמת עובד: גורם אחד חוסם, שני מאשר קבלת עירעור, ושלישי טוען שהעירעור מעולם לא הגיע.
{{< figure
  src="/images/2025/12/facebook-waiting-appeal.webp"
  alt="מה קורה עם העירעור שלך, גבר?"
  caption="מה קורה עם העירעור שלך, גבר?"
  class="figure-center"
>}}

בינתיים כתבתי מיילים לבערך כל כתובת פייסבוק הקשורה למודרציה שיכולה לעזור. בגדול, לפי מה שהבנתי, ברגע שנפתח מס' תיק לתלונה (Case No) זה צריך להיכנס לטיפול ו(בתקווה) אישור הערעור וביטול החסימה. אבל אני בהחלט לא רגוע, בהתחשב בחוסר השקיפות *המוחלט* של פייסבוק. למשל, אני לא מבין עד רגע מה הייתה העילה לחסימה, וכמובן שמעולם לא נאמר לי מה היה אותו תוכן בעייתי שלכאורה פירסמתי שהיווה עילה לחסימה.

אני מניח שאתם שואלים את עצמכם מדוע אני כל כך מתעקש על הצלת הפרופיל שלי. התשובה היא שמה לעשות, 95% מהמעגלים החברתיים שלי מרוכזים שם, בין אם מדובר בחברים [לכנסים](/category/%D7%9B%D7%A0%D7%A1%D7%99%D7%9D/) וקהילת [אייקון](/tag/%D7%90%D7%99%D7%99%D7%A7%D7%95%D7%9F/), קבוצות שאני נוהג להיכנס אליהן, וסתם אנשים שאני מכיר. פייסבוק היא, לצערי, עדיין המעגל החברתי המיינסטרימי, בעיקר עבור שכבת הגיל שלי.

וזה הקטע בו אני פונה למי שאולי נחשף לפוסט הזה ויכול לעזור. מישהו יודע למי אפשר לפנות? מישהו מכיר מישהו בפייס? מישהי מכירה את המחלקה הרלוונטית? בקיצר, איפה הג'ינג'י עם המפתחות ואיך מאתרים אותו?

תודה מראש על כל עזרה שתוכלו לתת לי.