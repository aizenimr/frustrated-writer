---
title: רסיסי אקטואליה 2/7/2025
date: 2025-07-02T11:05:16+03:00
description: רסיסי אקטואליה והגיגים סאטירים לתאריך 2/7/2025
author: נמרוד איזנברג
type: post
url: /2025/07/02/רסיסי-אקטואליה-02-07-2025/
guid: https://aizenimr.com/2025/07/02/%D7%A8%D7%A1%D7%99%D7%A1%D7%99%D7%9D-02-07-2025/
year: 2025
month: 2025/07
featureImage: /images/2025/07/Gadi-Eisenkot.webp
featureImageAlt: גדי אייזנקוט
category:
  - כללי
tags:
  - אקטואליה
  - סאטירה
  - חרבות-ברזל
  - מלחמה
  - פוליטיקה
  - איראן
  - בגצ
  - גנץ
  - איזנקוט
  - גיוס
  - אירוויזיון
  - בזוס
  - דניאלה-גלבוע
keywords: 
draft: false
toc: true
comment: true
---
## איראן
המלחמה עם איראן [הסתיימה](https://www.mako.co.il/news-military/Israel_iran_war/Article-fa952289e9e9791027.htm), כלומר אפשר להפסיק לשקוע בפחדים קיומיים על שואה גרעינית ולחזור לשקוע בפחדים קיומיים על דיקטטורה, חטופים, כלכלה ושחיתות.
## שיקלי
השר שיקלי ציפה לריאיון על איראן, אבל במקום זאת עבר [ראיון קשוח במיוחד](https://www.mako.co.il/tvbee-tv-news/Article-10874f5e9d7a791027.htm) אצל פירס מורגן בתגובה לכך ששיקלי כינה אותו ["אנטישמי"](https://x.com/AmichaiChikli/status/1930149695193579561).

אנשים שצפו בראיון סיפרו כי הסימן המתריע הראשון היה כשמורגן הניח על שולחנו שוט, דילדו משונן מידה XXXL, ושלט שעליו נכתב "כאן שמים וזלין יום כן יום לא, היום לא".
## גולן
גם השרה מאי גולן [התראיינה](https://www.ynet.co.il/news/article/s1qevnfsgl) למורגן. במהלך הריאיון אמר מורגן לגולן "יודעת משהו, פשוט תמשיכי לדבר, לא צריך אותי כאן."
## אייזנקוט
[גדי אייזנקוט עוזב](https://www.maariv.co.il/news/politics/article-1210413) את המחנה הממלכתי.

[בנאום](https://www.israelhayom.co.il/news/politics/article/18322434) הפרידה שלו מסר גדי כי "השירות והחברות עם גנץ נמשכת שנים, אך יש חילוקי דעות. אין עניין אישי - רק מחלוקות. עיקר המחלוקת היא שמאז שאני שם, אסור לי לומר 'תחת'. וגם לא 'זין'. וממש חסר לי לומר 'כושלאימאימאימאשך'. זה סנטימנט שממש חסר לי אחושרמוטה. גם 'אחושרמוטה' אסור לומר."
## גנץ
בתגובה מסר [גנץ](https://www.inn.co.il/news/672967) כי "גדי הוא שותף לדרך, גם כשכל אחד בחר בדרך אחרת, שהיא למעשה אותה דרך — רק מזווית מעט שונה, אך עדיין מאוחדת, מגוונת, ולא מתפשרת. כלומר, אלא אם באמת צריך להתפשר עבור הממלכתיות והאחדות, ואז אפשר להתפשר. אבל לא לפני, רק אחרי. אה, ורק מתוך אחריות, איזון, תחושת דחיפות. אבל שתהיה רגועה. וגם שקולה, ויציבה. ונחושה. אבל מתוך פשרה. וממלכתיות, תוך כדי שבוחנים את כל האופציות, ו... אוף, מי כתב את הפרומפט הזה?"
## גיוס
אדלשטיין [הודיע](https://www.ynet.co.il/news/article/hjnxvc11slx) על הצעה לחוק גיוס חדש.

בתגובה לתרעומת המילואימניקים על כך [שירקו להם בפרצוף](https://www.ynet.co.il/news/article/rympvufhgg), מסר אדלשטיין כי ייתכן שיהיה מקצה שיפורים ליריקה שגובשה, ומעתה יריקות על המשרתים יהיו בטעם מנטול.
## רעננה
בני זוג מרעננה [חשודים](https://www.ynet.co.il/news/article/r1nytlwhlx) בריגול לאיראן. חשדם של חוקרי השב"כ התעורר לאחר שנצפו בדירתם אנשים ערים אחרי עשר בלילה.
## בג"צ
[דיון סוער](https://www.mako.co.il/news-politics/2024_q2/Article-78a023fdac4c791027.htm) בבג"צ על מינוי ראש השב"כ, במהלכו החליטו השופטים להעביר את משכן בית המשפט העליון לאחת מתחנות הרכבת הקלה, כי מדובר במקום שקט יותר וזה חוסך את הלוגיסטיקה הכרוכה בסילוק מתפרעים.
## הפסקת אש
מתגבשת [הפסקת אש](https://www.kan.org.il/content/kan-news/politic/927240/) בעזה.

במקביל הודיעה ישראל על התעקשותה על מתווה [קנטור](https://he.wikipedia.org/wiki/%D7%A7%D7%91%D7%95%D7%A6%D7%AA_%D7%A7%D7%A0%D7%98%D7%95%D7%A8).
## דניאלה
התצפיתנית דניאלה גלבוע ביקשה להיכנס לשירותים בקפה נינה בנווה צדק, אך [סורבה](https://www.ynet.co.il/news/article/byog4wbbll), בין היתר בטענת "למי אכפת בכלל שהיית חטופה? לכי מפה".

לאחר מכן מסר בית הקפה לכלל לקוחותיו כי "למי איכפת שהחלב מקולקל, לכו מפה", "למי איכפת שהילד אלרגי לשקדים, לכו מפה", "למי איכפת שצריך להזמין לו אמבולנס, לכו מפה", ו"למי אכפת שהילד מת, תקנו חדש".
## בזוס
ג'ף בזוס ולורן סנצ'ז [התחתנו](https://www.atmag.co.il/%D7%97%D7%AA%D7%95%D7%A0%D7%AA-%D7%94%D7%A4%D7%90%D7%A8-%D7%A9%D7%9C-%D7%92%D7%A3-%D7%91%D7%96%D7%95%D7%A1-%D7%95%D7%9C%D7%95%D7%A8%D7%9F-%D7%A1%D7%A0%D7%A6%D7%96/) בונציה.

במהלך האירוע שיכנע בזוס את ונציה למכור אטרקציות דרכו, לאחר מכן הקים ונציה משלו באי השכן עם אטרקציות בחצי כסף, איכלס אותה בתושבים שהונחתו ע"י רחפנים, ולבסוף קנה את העיר המקורית והצמיד לתושביה קולר חשמלי שעשה להם זץ בכל פעם שהלכו לאט מדי.
## אירוויזיון
איסלנד שוב [דורשים](https://www.mako.co.il/news-entertainment/2025_q3/Article-b4c3bc84816c791026.htm) לסלק את ישראל מהאירוויזיון.

דרישתם האחרונה היא לחייב את ישראל לסרוק ל-AI את כל כתבי [המשוררים א. גולן וא. לוי](https://www.israelhayom.co.il/forreal/localy/article/17182041).