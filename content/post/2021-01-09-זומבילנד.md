---
title: זומבילנד
author: נמרוד איזנברג
type: post
date: 2021-01-09T16:00:01+00:00
guid: https://aizenimr.com/?p=3664
url: /2021/01/09/זומבילנד/
featureImage: /images/2021/01/covid-vaccine.jpg
category:
  - הומור
tag:
  - זומבים
  - חיסון
  - קורונה

---
<div class="ecm0bbzt e5nlhep0 a8c37x1j">
  <p class="kvgmc6g5 cxmmr5t8 oygrvhab hcukyx3x c1et5uql">
    אזרחי ישראל, בשבועות האחרונים דיברתי הרבה עם מנכ"ל פייזר. יש פריצת דרך אדירה שתוציא אותנו מהקורונה: הסכם <a href="/2020/11/16/%d7%97%d7%99%d7%a1%d7%95%d7%9f-22/">רכישת חיסונים</a> המונית.
  </p>
  
  <p dir="auto">
    ההסכם יאפשר לחסן את כל האזרחים במהירות. כבר ביום ראשון יגיע מטוס ראשון. בתמורה לכך, ישראל תחלוק עם האנושות כולה את הנתונים הסטטיסטיים שיאפשרו לפתח אסטרטגיות להתמודדות עם זומב&#8230; כלומר תופעות לוואי.
  </p>
  
  <div dir="auto">
    <div class="ecm0bbzt e5nlhep0 a8c37x1j">
      <div class="o9v6fnle cxmmr5t8 oygrvhab hcukyx3x c1et5uql">
        <div dir="auto">
          <div class="ecm0bbzt e5nlhep0 a8c37x1j">
            <div class="kvgmc6g5 cxmmr5t8 oygrvhab hcukyx3x c1et5uql">
              <p>
                קבענו שישראל תהווה מודל עולמי לחיסון מהיר של מדינה שלמה, כזה שאירגון הבריאות העולמי מחכה לו כבר שנים כדי לנהל סקירה נרחבת על זומב&#8230; ז'תומרת סטטיסטיקות על בלימת תחלואה.
              </p>
              
              <p>
                אני קורא לכל הציבור להתחסן בהקדם, ולמסור למשרד הבריאות כל מידע הנוגע לתופעות לוואי אפשריות: חום, חולשה, עוויתות בלסת או תיאבון לבשר. בשר חי. ממש חי. מנכ"ל פייזר אמר לי "חי, עסיסי ומדמם", אבל אני עדיין לא הבנתי לגמרי אם הוא רציני.
              </p>
              
              <div dir="auto">
                <div class="ecm0bbzt e5nlhep0 a8c37x1j">
                  <p dir="auto">
                    על הציבור להישמע להנחיות ולהתרחק מהתקהלויות, אירועים המוניים, אור שמש, שום, מים קדושים, מכסחי שדים וקוטלות. אבל רק ליתר ביטחון. ז'תומרת אתם לא באמת חייבים, זה סוג של המלצה כללית כזו בקטנה. אם נניח בא לכם על מישהו, וזה לא חייב להיות מישהו ספציפי, אבל נניח גולגולת חשופה של מישהו בסביבתכם הקרובה גורמת לכם לרייר, פשוט תישארו בבית. כלומר, אלא אם הגולגולת נמצאת איתכם בבית, אז עדיף שתצאו החוצה. אבל לא להתקהלויות. רק לא זה. ואם אתם כן מגיעים לאיזו התקהלות, תשתדלו להישאר עם פה סגור. או לפחות לאכול בפה סגור. ותשתדלו לדווח לנו את מי אכלת&#8230; ז'תומרת מה אכלתם. כדי שנרשום לכם בתיק האישי, זה הכל. בקטנה.
                  </p>
                  
                  <p dir="auto">
                    אני רוצה להודות לצוות הרפואי שעושים את המקסימום לשמירה על בריאות הציבור. הם עוסקים בכך לילות כימים, כולל בלילות ירח מלא. לא שיש לירח מלא איזשהו קשר לחיסון, כמובן. אני יוצא חוצץ נגד כל השערה, שמועה, אמירה, פליטת פה, התבטאות, קביעה, הנחה, ציוץ, סטטוס, פוסט, סטורי, או כל טקסט כתוב ו/או לא כתוב כולל צל צילו של הירהור כלשהו בנושא הזה. במקביל אישרנו תקציב מיוחד למשטרה לרכישת כדורי כסף. ז'תומרת, לא באמת רכשנו משהו כזה. זה רק המלצה כללית, בקווים כלליים בעקבות רמיזה כללית מאוד ולא הכי ברורה של מנכ"ל פייזר על איזשהו משהו שיכול להיות שהוזכר באיזה מזכר של אחד המדענים שלהם. או באיזו אגדת עם, אני לא באמת זוכר. ז'תומרת יכול להיות שזכרתי ועכשיו לא בא לי לדבר על זה, או להודות שלא בא לי לדבר על מה שיכול להיות שפעם ידעתי ועכשיו אני מנסה שלא.
                  </p>
                  
                  <p dir="auto">
                    בכל מקרה, אני מבקש מהציבור להימנע מפאניקה. אה&#8230; אמרתי פאניקה? סליחה, התכוונתי שכולם יירגעו. אנחנו ממש לא רוצים תבהלה ציבורית, במיוחד אחרי שמנכ"ל פייזר ציין שבאמצעות המבצע נוכל להחזיר את המתים-חיים למסלולם ו&#8230; סליחה? כן, זה מה שאמרתי: את החיים למסלולם. כנראה לא שמעתם טוב.
                  </p>
                  
                  <p dir="auto">
                    אה, כמעט שכחתי: יכול להיות שאולי ישימו עליכם חליפה כזאת מיוחדת שתמנע מכם תזוזה חופשית בזמן שמזריקים לכם. סתם ליתר ביטחון, אתם יודעים. יש מצב גם לקיבוע לסתות מיוחד, אבל רק בגלל הערך האסתטי. בקווים כלליים.
                  </p>
                  
                  <p class="o9v6fnle cxmmr5t8 oygrvhab hcukyx3x c1et5uql">
                    כרגע חייבים סגר וכולם חייבים להקפיד עליו. אבל בקרוב עד סוף מרץ אזרחי ישראל יוכלו לחזור לחיים ולהתחבק אחד עם השני, למרות שהייתי ממליץ לכולם ללבוש צוארוני גולף משוריינים אם אתם מתכוונים להתחבק עם מישהו. המלצה כללית, זה הכל. לא שהייתי עוקב אחרי המלצה שלי. או של מישהו מהקבינט. באופן כללי הייתי משתדל להימנע מכל המלצה או דיווח שאתם חושבים שאולי שמעתם ממנכ"ל פייזר לגבי זומב&#8230; כלומר תופעות לוואי מהניס&#8230; חיסון. מהחיסון.
                  </p>
                  
                  <p>
                    זהו, נראה לי שסיימנו כאן. תזכירו לי איפה הבונקר?
                  </p>
                  
                  <p>
                    <a href="/2020/08/25/%d7%a8%d7%a2%d7%91%d7%99%d7%9d-%d7%a1%d7%99%d7%a4%d7%95%d7%a8/"><em>לקריאה נוספת: זומבים!</em></a>
                  </p>
                </div>
              </div>
            </div>
          </div>
        </div>
      </div>
    </div>
  </div>
</div>