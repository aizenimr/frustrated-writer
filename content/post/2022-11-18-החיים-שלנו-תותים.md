---
title: החיים שלנו… תותים?
author: נמרוד איזנברג
type: post
date: 2022-11-18T10:27:42+00:00
url: /2022/11/18/החיים-שלנו-תותים/
featureImage: /images/2022/11/hero-image.png
classic-editor-remember:
  - classic-editor
categories:
  - הומור
tags:
  - טוויטר
  - טכנולוגיה
  - מסטודון
  - סאטירה
  - קהילה

---
# אחרי יום

@AdminShelTootim: ברוכים הבאים לכל המצטרפים! אנו מבקשים מכולם לשמור על כללי הקהילה ולכבד שאר החברים. נשמח אם תתרמו לפטריאון שלנו.

@AntiHakol: סליחה, אבל אפשר לדעת מממן אתכם? אני רק שואל שאלות, זה הכל

@AdminShelTootim: ובכן, אף אחד. זו קהילה של מתנדבים.

@Habeitarist: שמאלנים

# אחרי שבוע

@AdminShelTootim: שוב שלום. אנו שמים לב שיש מעט אי הבנות בקשר לכללי הקהילה. אנו מבינים את הפערים, אך בכל זאת מבקשים שתכבדו את המקום.

@Habeitarist: וואללה יופי תגיד לי #למה\_גדעון\_סער\_התפטר\_ב2014 ולמה אתה מסטיר

@AdminShelTootim: אני&#8230; לא מבין איך זה קשור. ו"מסתיר" זה בתו.

@Habeitarist: אז מה עשית בצבא

@AdminShelTootim: שוב, אני לא מבין מה הקשר.

@AntiHakol: אז למה אתם משתפים פעולה עם פייזר ומשרד הבריאות? אני רק שואל שאלות.

@Habeitarist: מסטודון היה אנטישמי

# אחרי חודש

@AdminShelTootim: שוב שלום. אנו שמים לב שהאינטגרציה עם ה&#8230; ובכן, אוכלוסיה החדשה מעט מאתגרת, כנראה בגלל מחסור בסימני פיסוק. בכנות, אנחנו לא מבינים מה כל כך קשה, זה לא שיש פה מליוני משתמשים ועודף תעבורה שמקשה על ההבנה. בכל זאת ישבנו, עשינו מאמץ, ריעננו את את תקנון הקהילה ושמנו בדף הבית. כולכם מוזמנים לקרוא. בהזדמנות זו נשמח אם תתרמו לפטריאון שלנו. כמה מהאדמינים התחילו לקחת תרופות מרשם, וההוצאה מעט מכבידה.

@Habeitarist: <span class="css-901oao css-16my406 r-poiln3 r-bcqeeo r-qvutc0">אתה שמאל על מלא מלא שותף למחנה האשכנאצים אלה פניך הרסת את המדינה.<br /> </span>

@AdminShelTootim: אוי אלוהים. אם אתה כל כך לא מרוצה כאן, אולי תפתח שרת משלך?

@Habeitarist: תעזור לי עם האנגלית אחי תודה אחי חיים בלב

@AdminShelTootim: זה ממש לא התפקיד שלי.

@Habeitarist: תישרף

@AntiHakol: אבל למה אתם מפרסמים נתונים שקריים על השפעות החיסון?

@AdminShelTootim: בפעם האלף &#8211; זה לא הטוויטר של משרד הבריאות. ואני מבקש להפסיק עם התמונות של ה&#8230;

@AntiHakol: אבל למה אתם לא מגיבים על התמונות של הריסוסים בשמיים? אתה לא קורא את המחקרים ששמתי?

@AdminShelTootim: שניים מהם היו בסינית, והאחרון היה בכלל קישור בעלי אקספרס לנייר טואלט שעשוי מסלוטייפ.

@AntiHakol: זה הביג פארמה! הם בכל מקום!

@Habeitarist: גם האשכנזים אחי משתלטים על הכל זה לא צורה

@AdminShelTootim: אני די בטוח שזה גם לא עברית.

@ShookHofshiAlMale: זה נראה שיש בעייה עם המודל הכלכלי שלכם. אני מציע שתפתחו את המשק לתחרות, הפחיתו את הרגולציה, צמצמו את כוחו של מכון התקנים ובצעו רפורמה מקיפה בשיחרור עתודות קרקע למשקיעים.

@AdminShelTootim: תקשיב, אני לא יודע מה הסיפור שלך, אבל אלף פעם הסברתי שאנחנו לא גוף מסחרי אלא קהילה פתוחה ושוויונית.

@ShookHofshiAlMale: אם כך, עלינו לעצור את הסחף של חבירה לועדים החזקים. תגיד, כמה תווים מותר פה?

@AdminShelTootim: נכון לרגע זה 500.

@ShookHofshiAlMale: אז כמה כאלה אני אצטרך כדי להעלות בהמשכים את הענק ששאג?

# אחרי שנה

@AdminShelTootim: אהכושלאימאימאימא של כל הצייצנים. כן, לקח לנו זמן אבל אנו שמחים לבשר שאת הפרינציפ הבנו. בתור התחלה, איתרנו את כל המסתננים. איך איתרנו? קוד פתוח, ביצ'ז. הגענו אליהם עד הבית וחתכנו להם את האגודל. לבומרים שעדיין מקישים עם האצבע חתכנו גם את האצבע. לביתריסט שרפנו את המועדון. ואת הבית. ואת האוטו. ריתכנו לעור שלו סטיקרים של שלום עכשיו, נראה אותו יוצא לרחוב. האנטי וקסר התגלה כאחד שהצליח להיכשל אפילו בלימודי הומיאופתיה, אז עכשיו הוא מסתובב עם אינפוזיה של מי עדן על הגב. שיהיה לו הרבה מים, לבריאות. אולי עכשיו יהיה פחות באינטרנט. עוד לא סיימנו עם כל השאר, אבל נגיע לכולם.

אתם לא צריכים כבר לתרום לנו לפטריאון. פרצנו לחשבונות ולפאייפאל של כולכם. כן, נשמות, הסיסמא 1234 בתוספת יום ההולדת שלכם אינה המבצר הדיגיטלי שחלמתם עליו, בטח לא כשאתם רשומים לכל מאגר שאי פעם דלף. הקיצר אנחנו מסודרים.

תרגישו חופשי לשלוח הזמנות לכולם. אין לנו בעיה לפתוח עוד שרתים: כולם מקבלים חשמל מאופניים שרוכב עליהם טרול. יש חיישן מיוחד שמרגיש בכל פעם שהאופניים מאטות ואז מחשמל לרוכב אשך. אוטופיה.

אנו מקווים שתהנו מהחווייה של רשת חופשית משיקולים תאגידיים. מי שיש לו בעיה לא צריך להודיע לנו. אנחנו כבר נגיע אליו.

אנד דיס. איז. מסטודון.

ביצ'ז.

## Comments

### Comment by יובל on 2022-11-18 12:38:59 +0200
לא יודע אם לצחוק או לשבת בפינה עם ברכיים מקופלות עד הסנטר ולמלמל "זה רק סיפור זה רק סיפור זה רק סיפור"&#8230;

### Comment by renana ron on 2022-11-18 23:12:04 +0200
העלאת חיוך על שפתיי, דבר די נדיר, תודה.  
יש מצב, שאגיע למסטודון בזמן הקרוב.

### Comment by נמרוד איזנברג on 2022-11-19 10:44:35 +0200
שיט, שכחתי לתייג #סיפורונובמבר

### Comment by אריק on 2022-11-19 14:00:10 +0200
מסטודון לא מוכן לקבל אותי לשורותיו.  
אשרו קבלה, אבל לא אשרו פעילות.

### Comment by נמרוד איזנברג on 2022-11-20 11:47:15 +0200
תות.ים מאוד עמוס. יש כמה וכמה שרתים עבריים נוספים שאפשר להתחבר אליהם:  
<a href="https://hayu.sh" rel="nofollow ugc">https://hayu.sh</a>  
<a href="https://hed.im" rel="nofollow ugc">https://hed.im</a>  
<a href="https://pirsamti.com" rel="nofollow ugc">https://pirsamti.com</a>  
<a href="https://leftodon.social" rel="nofollow ugc">https://leftodon.social</a>  
<a href="https://kishkush.net" rel="nofollow ugc">https://kishkush.net</a>