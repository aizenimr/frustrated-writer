---
title: 'הוא והיא #38'
author: נמרוד איזנברג
type: post
date: 2017-12-02T07:30:58+00:00
guid: https://aizenimr.wordpress.com/?p=2248
year: 2017
month: 2017/12
url: /2017/12/02/הוא-והיא-38/
featureImage: /images/2017/11/gender_mutant-1.webp
publicize_google_plus_url:
  - https://plus.google.com/108430814102045194842/posts/VkCCPJSi4Sk
publicize_twitter_user:
  - aizenimr
categories:
  - הוא והיא
tags:
  - באפי קוטלת הערפדים
  - גיקיאדה
  - הורות

---
היא: אוף, תראה את האלה שמתנגדים לגיוס בנות.

הוא: נכון?

היא: אלוהים, הם טוענים ש"אפילו בכדורגל אין בנות".

הוא: נו באמת.

היא: יש בנות בסופרגול, כל ילד יודע את זה!

הוא: את מדברת איתי על סופרגול? יש לך מושג מה _אני_ יודע על נוכחות נשית?

היא: כל מי שמכיר אותך אישית מתפוצץ מצחוק עכשיו.

הוא: אני יודע שבכל דור ודור ישנה נבחרת. היא לבדה תעמוד בפני הערפדים, השדים וכוחות האופל...

היא: נכון, באפי!

הוא: אז למה הילדה עדיין לא ראתה באפי?

היא: כי יש שם ערפדים וסקס.

הוא: הסקס תופס תאוצה רק בעונה 6, ועד שזה יגיע היא תגדל.

היא: אתה אשכרה ישבת וחשבת על זה?

הוא: אני לא משאיר שום דבר ליד המקרה.

היא: זה... מטריד.

הוא: אותי יותר מטריד שאת מודאגת מהסקס יותר ממה שווילו עשתה לוורן.

היא: אתה רוצה להזכיר לי מה ווילו עשתה לוורן?

הוא: בואי נתרכז בזה שמבחינתינו יש הסכמה שהילדה צריכה לראות באפי.

היא: מה. ווילו. עשתה. לוורן.

הוא: תראי, אין שום דבר רע בלראות באפי.

היא: היא עשתה לו משהו נוראי, נכון?

הוא: תראי אותי למשל - אני אובססיבי לבאפי ויצאתי נורמלי לגמרי.

היא: ואו, זה בדיוק מה מה שאני אומרת לעצמי כבר 12 שנה.

הוא: תראי, באפי זה לא סופרגול.

היא: אם ווילו הייתה משחקת סופרגול עם וורן... הוא היה מת מוות אכזרי, נכון? זה מה שאני אמורה להבין ממשחקי התודעה הפסיכוטיים שלך?

הוא: אני בטוח שאם היה משחק קלפים של באפי, הוא היה הרבה יותר מגניב מהסופרגול הזה שלך.

היא: זה לא שלי, זה של הילדים, ומה קרה לוורן?!

הוא: תראי, לפעמים דמויות שאהבנו נכנסות לתחום מפוקפק מוסרית...

היא: מפוקפקות מוס... מה-הולך-פה?!

הוא: ואז קורים דברים רעים שאי אפשר לעשות שום דבר לגביהם...

היא: סליחה?

הוא: ומה שאתה צריך לעשות זה לשים את העבר מאחוריך, ולהמשיך לעונה 7.

היא: זה נשמע כאילו ערבבת עלילה עונתית שהרבה גיקים היו מעדיפים לשכוח, ביחד עם טימון ופומבה.

הוא: המוטו שלי בחיים: _"זה או באפי או מאפ"י"_.

היא: יש לבאפי ראשי תיבות?

הוא: בועטים באמני פיתוי ישראלים.

היא: ובאופן מוזר... אני די זורמת עם זה.

הוא: ונחשי מה החלק הכי טוב?

היא: מה?

הוא: ששכחת לגמרי ממה שווילו עשתה לוורן.

היא: אוף, אתה נוראי!

הוא: לא מאמי, נוראי זה מה שהלך בקומיקס.