---
title: נובמברונים 2020
author: נמרוד איזנברג
type: post
date: 2020-11-30T07:02:16+00:00
guid: https://aizenimr.com/?p=3513
year: 2020
month: 2020/11
url: /2020/11/30/נובמברונים-2020/
featureImage: /images/2020/11/nanowrimo.webp
categories:
  - כללי
  - סיפורים
tags:
  - כתיבה
  - נאנורימו
  - סיפורונובמבר

---
## הקדמה

ראשיתו של פרויקט מעניין זה במפלצת ושמה [נאנורימו][1], הלא הוא אתגר כתיבת רומאן בן 50,000 במהלך חודש נובמבר. זה נשמע מרתיע כי זה באמת מרתיע להתחייב לכ-1700 מילה מדי יום. לפעמים אפילו 170 מילים יומיות נשמע כמו משימה מעיקה.

לפיכך העלתה [קרן לנדסמן][2] רעיון מעניין: עזבו אתכם מכתיבת רומאן שלם ובואו ננסה משהו פחות מעיק אך עדיין מאתגר באופן שלא ייאש לנו את הצורה: סיפורונים. כתיבת סיפורון בכל אחד מימי חודש נובמבר. אנו לא צריכים לתסכל את עצמינו בכתיבת טקסט רחב יריעה תוך חודש אחד. סיפורון יומי, לעומת זאת, מתרגל את תאי הכתיבה האפורים שלנו ומסוגל להוציא מהם ניצוצות ע"י העסקתם במטלה יומית אחת שאין לה קשר עלילתי למה שעשינו ביום הקודם. כמו שאמרתי: מאתגר, אך לא מייאש.

בנוסף, הופצה רשימת Writing Prompts (מילות "התנעה" לכתיבת טקסט) באדיבות ליאור מאלי, שסיפקו השראה לכולנו לכתיבת הטקסט היומי.

ההתגייסות לפרויקט הייתה מדהימה, והפיד שלי פשוט הוצף מדי יום בסיפורונים בכל פלטפורמה אפשרית. אני חושב שבתקופה כל כך מגעילה (בריאותית, כלכלית, פוליטית) כולנו היינו צריכים את הסחת הדעת הזו.

לקח לי מס' ימים לעלות על הגל. את תחילת הפרויקט פיספסתי, אבל בסופו של דבר כן הצלחתי לשמור על משמעת קבועה כלשהי ולפרסם את הסיפורונים שלי [בטוויטר][3].

לפניכם הסיפורונים שכן הספקתי לכתוב, בסדר כרונולוגי. חלקם יצאו סבבה, וחלקם... ובכן.

מקווה שתהנו מקריאתם כמו שאני נהניתי מכתיבתם.

## מחילה

<span class="css-901oao css-16my406 r-1qd0xha r-ad9z0x r-bcqeeo r-qvutc0">"קדימה," ציוותה האינקוויזיטורית, "אתה חייב."</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">"אבל..." הוא מלמל ברעד.</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">"אתה רוצה לזכות מחדש באזרחות שלך, נכון?" רכות קולה ריפדה את האיום המרומז.</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">הוא עצם את עיניו הדומעות וציית, אך עמוק בליבו ידע שינקום. אחרי הכל, לא תהיה מחילה לסוגדים לאכילת הביסקוויט לפני כיפת הקרמבו.</span>

## מסגרת

<span class="css-901oao css-16my406 r-1qd0xha r-ad9z0x r-bcqeeo r-qvutc0">הטריק הוא לחטא את זירת הרצח ולהעלים את הגופה בלי שובל דם שיוביל אליי. לקח לי זמן לפתח את הטכניקה הנכונה.</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">לטפס אחר כך על הרהיט הקרוב, להיתלות על המסגרת ולקפוץ פנימה בחזרה? פינאטס.</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">זה כבר הבעלים השישי שלי. מעניין למי יורישו אותי אחר כך.</span>

## חרטה

<span class="css-901oao css-16my406 r-1qd0xha r-ad9z0x r-bcqeeo r-qvutc0">לא הייתי צריך לבנות מכונת זמן, אך בניתי בכל זאת.</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">לא הייתי צריך להשתמש בה, אך השתמשתי בכל זאת.</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">לא הייתי אמור לגרום לתאונה, אך גרמתי בכל זאת.</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">לא הייתי צריך לנסות למנוע אותה, אך ניסיתי בכל זאת.</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">לא הייתי צריך לבנות מכונת זמן. שוב.</span>

## ברק

<span class="css-901oao css-16my406 r-1qd0xha r-ad9z0x r-bcqeeo r-qvutc0">נכון, הברק לא מכה באותו מקום פעמיים.</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">אבל לפעמים הוא מחזיר אותך שנייה אחת לאחור</span>.

## מברשת

<span class="css-901oao css-16my406 r-1qd0xha r-ad9z0x r-bcqeeo r-qvutc0">"הברש נא את שיערי," אמרה פעמונית בקול רך ומלטף.</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">הנסיך, מהופנט מיופייה, אחז במברשת עם הידית הדהויה.</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">היא סיפרה לו כי שיערה זקוק להברשות רבות כדי לשמור על מראהו החלק.</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">היא לא סיפרה לו שכדי לשמור על כוח הקסם של השיער, יש למשוח אותו בדם מחזריה.</span>

## סלמנדרה

<span class="css-901oao css-16my406 r-1qd0xha r-ad9z0x r-bcqeeo r-qvutc0">"ראית?" הוא מלמל, "הצלחתי לשכנע אותה. הפסדת בהתערבות שלנו."</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">זחילת גופו המצולק עוררה בה גועל ורחמים כאחד. "נכון," ענתה, "ניצחת. חבל שזה עלה לך בזחילה ניצחית."</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">ובעוד הנחש המשיך לצרוח בייסורים על גפיו שנכרתו, הפנתה הסלמנדרה את גבה ופנתה בחזרה לגן עדן.</span>

## ספק*

הספק טרד את מנוחתו. עירער אותו. עקב אחריו בכל צעד ושעל.

לא הייתה לו שום מנוחה. לכל אשר פנה, הספק היה שם, כמו תאום סיאמי של פורענות.

ואז יום אחד הספק השיג אותו.

אבל בסוף זה הסתדר, כי הוא הבטיח לספק לשלם לו את החוב תוך יממה וזה אכן מה שהוא עשה, אז זה היה WIN-WIN Situation.

_* קרן וליאור לא ניקדו, אז מותר לי._

## אבקה

מתישהו הצליחו לפתח אבקת טיפשות אותה פיזרו בחשאי בשדות, כי לצייץ פייקניוז לא היה אפקטיבי מספיק.

הבעיה החלה כשהמפתחים שאפו אותה בטעות, ואף אחד לא מבין מאז איך היא עובדת.

## ביפ

מנגנון הצנזורה החדיש והיעיל להפליא פיתח מודעות עצמית, לרוע המזל, וקם על יוצריו.

הם ניסו להשביתו אך כשלו, וזה היה די מוזר כי אפשר היה לכבות אותו בקלות על ידי ניתוק ה\*\*ביפ\*\* וחיבורו מחדש ל\*\*ביפ\*\*.

## קשת

"שן, קשת ענן! שן, קשת ענן!" צווח שאלתיאל שוב ושוב, אך ללא הועיל. עד נשימתו האחרונה הוא לא הבין את תסכולם על זכות הבחירה שניטלה מהם וניתנה לחיית מחמד.

"אסף יחזור עוד מעט," אמר ענן בעודו מחביא את גופת התוכי.

"אני יודעת," אמרה קשת, "ואנחנו נחכה לו."

## רוח

המכשפה הרעה מהמזרח הייתה יעילה באכזריותה. היא הייתה בלתי מנוצחת והמנצ'קינים איבדו תקווה. לא הייתה שום סיבה ששלטונה לא יימשך לנצח.

למרבה הצער, היא לא ידעה שגלינדה עשתה תואר שני במטאורולוגיה.

## קוביה

- "יש התפרצות חדשה. אלוהים."

- "ודווחו על עוד שריפה בברזיל. מה עוד יקרה השנה?"

- "זה נורא. איפה הילד?"

- "כרגיל. עם הקוביות."

- "יופי. שיהיה מנותק מהגיהנום הזה."

<span class="css-901oao css-16my406 r-1qd0xha r-ad9z0x r-bcqeeo r-qvutc0">המגדל של נהוראי שוב התמוטט והוא הטיח בזעם את ידו ברצפה.</span>

<span class="css-901oao css-16my406 r-1qd0xha r-ad9z0x r-bcqeeo r-qvutc0">בחדשות דיווחו על רעידת אדמה בסין.</span>

## מהירות בריחה

הם היו חייבים לתאם את פרויקט ההשתלטות על היקום באופן מוסווה לחלוטין.

הם מצאו את הפיתרון המושלם - פודקאסט על חלל.

מסרי השליטה התת הכרתיים הושתלו בשיר הפתיחה והסיום: Ten Thousand Lightyears של להקת The Phenomenauts מתוך האלבום Escape Velocity.

_ותקשיבו [לפודקאסט "החללית"][4] של יואב וקרן לנדסמן. הוא מוש._

## בינה

הבינה היא קוטלת האדם. היא המוות שיביא עלינו כיליון. נעמוד בפניה. נניח ליציריה, חייליה ומכונותיה לחלוף בעדינו ומסביבנו. וכאשר יחלפו על פנינו, נפנה אחורה בפחד ונראה את נתיבם. במקום בו עברה, לא נותר דבר. רק אנו ניוותר.

אם הבינה תגלה את מקום מחבואינו, יקיץ עלינו הקץ.

## צהוב

השיבוט של קולונל חרדלי, באולם ההולוגרמות, ע"י פרופסור שזיפי המהופנט, בעיצומה של המלחמה הגדולה האחרונה, כנקמה על מסע בזמן שיצר יקום אפל במיוחד.

## מיתר

"אני שמחה שהנגינה שלי הסבה לך עונג," אמרה, "השקעתי מאוד בהרמוניה."

היא התירה את המיתר מצווארו, ובתנועות עדינות קשרה אותו מחדש לנבל.

זה היה המיתר האהוב עליה.

## יקיצה

השתל הנוירולוגי יצר אבולוציה מהפכנית בתפקוד ומבנה המוח האנושי. לצד קפיצה ברמה הקוגניטיבית והופעתן המפתיעה של יכולות טלפתיות, ביטלה הטכנולוגיה את הצורך בשינה, ובהתאמה גם את היקיצה אפופת קורי השינה לעוד בוקר יום ראשון מתיש במשרד.

ואז החלו הרציחות.

## כיס

רגל ארנבת, שן ארי, חותם שלמה, מים קדושים, דוקרן, יתד עץ, בובת וודו, ספר תהילים, פגיון עם שד מגולף על הידית, מגן דוד, פרסה, חמסה, שום וספר רזיאל המלאך.

היא נשמה עמוקות ופתחה את דלת ביתה ביד רועדת.

בעודה ממששת שוב ושוב את החפצים בכיסה, קיוותה שלא תיאלץ להשתמש בהם.

## דרכון

עד מהרה גילו בעלי הדרכון הדיגיטלי החכם, שתוקף הדרכון פג אוטומטית ברגע שמישהו חסם אותם בפייסבוק.

## דיו

<span data-offset-key="6jns7-0-0">הפופולאריות הגואה של הנאנובוטים שנמכרו לציבור הרחב נקטעה בחטף, כאשר מכתבים שנכתבו באמצעות הדיו החכם שהכינו מהם החלו לבשר למשתמשים על מועד מותם המדויק.</span>

## המשך

הדוקו על אנומליות במרחב הזמן, שלראשונה בהיסטוריה הציג צילומי תקריב מדהימים של חורי תולעת, היה מוצלח, אך למרות הביקוש הפקת סרט המשך היתה בלתי ישימה.

בכל פעם שהסרט הוקרן, נכלאו הצופים בלולאת זמן אינסופית.

 [1]: https://nanowrimo.org/
 [2]: https://www.realitybugs.me/
 [3]: https://twitter.com/aizenimr
 [4]: https://www.space.gov.il/stars-out/132091